Mánudaginn 6. júní 1932.

Nr. 50/1931. Valdstjórnin (Magnús Guðmundsson)
gegn
Ernest Lewis (Lárus Fjeldsted).
Botnvörpuveiðahrot.

Dómur lögregluréltar Reykjavíkur 8. apríl 1931: Kærð-
ur, Ernest Lewis, sæti 12500 króna sekt til Landhelgis-
sjöðs Íslands, og komi einfalt fangelsi i 7 mánuði i stað
sektarinnar sé hún ekki greidd innan mánaðar frá lög—
birtingu dóms þessa. Allur afli og öll veiðarfæri, þar með
taldir dragstrengir i botnvörpungnum, Lady Marcot frá
Hull, sé upptækt og renni andvirðið i sama sjóð og sektin.

Loks greiði kærður allan kostnað sakarinnar.

Dómi þessum skal fullnægja með aðför að lögum.

669

Dómur hæstaréttar.

Í hæstarétti hefir verið lagður fram sjóuppdratt-
ur, er forstöðumaður stýrimannaskólans i Reykja—
vík hefir markað á mælingar og miðanir varð-
skipsins „Ægir“ kl. 16,18, 16,21 og 1622 þ. 4. april
f. á. og kemur hann heim við sjóuppdrátt þann,
er skipherra varðskipsins hefir lagt fram við rann—
sókn málsins i héraði. Er það með þessum mæling-
um yfirforingja varðskipsins sannað, að kærði hef-
ir verið 025 úr sjómílu fyrir innan landhelgislin—
una þegar varðskipið kom að honum með botn—
vörpu úti og hafði hann þó áður siglt í þrjár min-
útur út frá landinu. Er kærði þvi sannur að sök
um það að hafa í umrætt skipti gerzt brotlegur
gegn 1. gr. laga nr. 5, 18. maí 1920, og þar sem gull-
gildi íslenzkrar krónu er nú aðeins 61,91 aurar, þá
ákveðst sektin 16200 kr., en að öðru leyti má stað-
festa hinn áfrýjaða dóm lögregluréltarins.

Kærða ber að greiða allan áfrýjunarkostnað
sakarinnar, þar með talin málflutningslaun sækj—
anda og verjanda í hæstarétti, 100 kr. til hvors.

Á rekstri máls þessa hefir Orðið mikill dráttur
eftir að því var áfrýjað, en það á aðallega rót sína
að rekja til þess, að verjandi hefir leitað eftir upp-
lýsingum málinu viðvikjandi í útlöndum.

Því dæmist rétt vera:

Hinum áfrýjaða lögreglurettardómi skal ó—
raskað að öðru leyti en því, að sekt kærða á—
kveðst 16200 krónur, og telst greiðslufrestur
hennar frá birtingu dóms þessa.

Kærði, Ernest Lewis, greiði allan áfrýjunar—

670

kostnað sakarinnar þar með talin málflutnings—
laun sækjanda og verjanda i hæstarétti, mal—
flutningsmannanna Magnúsar Guðmundssonar
og Lárusar Fjeldsted, 100 kr. til hvors.
Dóminum skal fullnægja með aðför að

lögum.

Forsendur hins áfrýjaða dóms hljóða svo:

Mál þetta er af valdstjórnarinnar hálfu höfðað gegn,
Ernest Lewis, skipstjóra a togaranum H. 188, Lady Mar-
cot, frá Hull, fyrir brot gegn ákvæðum laga nr. 5 1920,
um hann gegn botnvörpuveiðum i landhelgi, sbr. 1. nr. 4
1924.

Málavextir eru þeir sem nú skal greina:

Hinn 4. apríl 5. I., síðdegis, var varðskipið Ægir statt
út af Stafnnesi og stefndi í áttina til togara, sem virtist
vera í eða nálægt landhelgislinunni.

Klukkan 1G,16 var gerð þessi staðarakvörðun:

Keilir

> 57 “ 17'
Reykjanesviti

> 43“ 50'
Eldey

og getur hún stað varðskipsins 0,4 sjómílur utan land-
helgi. Togarinn var þá að bera í land rétt sunnan við
Stafnnesvitann og hafði stefnu um það bil á Reykjanes.

Klukkan 16,18 beygir togarinn frá landi og tekur stefnu
hér um bil á varðskipið, og var honum þá gefið stöðv—
unarmerki frá varðskipinu.

Klukkan 16,21 voru skipin stödd hvort á móts við
annað í jafnri fjarlægð frá landi og var þá gerð eftir—
farandi staðarákvörðun

Keilir

> 616 18'
Reykjanesviti

> 43“ 0'
Eldey

og gefur hún stað togarans, sem reyndist vera H. 188,

671

Lady ltlarcot, 0,25 sjómílur innan við landhelgislínuna.
Togarinn var þá með stjórnborðsnet í sjó, en tók nú að
draga inn netið.

Litlu síðar er hlerar togarans námu við gálga, gerði
varðskipið aðra staðarákvörðun hja togaranum sem hér
segn':

Keilir

> 60043'
Reykjanesviti

> 4203 '5'
Eldey

sem gefur stað togarans 0,2 sjómílur innan landhelgislin—
unnar. Allar þessar staðarakvarðanir gerðu þeir saman
og samtímis skipherrann og 1. stýrimaður á varðskipinu
með fullkomnum tækjum. Skygni var gott, og er því eng—
in ástæða til að efa, að þær séu svo nákvæmar sem frek-
ast er unnt.

Framburði þeirra í máli þessu hefir kærður tekið
gilda an eiðfestingar.

Kærður hefir viðurkennt, að hann hafi verið að fiska,
þegar hann var tekinn, en hefir hinsvegar haldið því
fram, að hann muni ekki hafa verið í landhelgi, þegar
hann var tekinn. Byggir hann þá staðhæfingu sina á því,
að hann hafi togað með hliðsjón af bauju, sem var frá
öðru skipi a þessum slóðum, og reyndist samkvæmt mæl-
ingum varðskipsins % úr sjómílu utan landhelgislinunn—
ar, svo og á miðunum, sem hann hafi gert, er varðskipið
gaf honum merki um að nema staðar. Um það fyrra er
það að athuga, að kærður var alls ekki staddur hjá bauj-
unní þegar hann var tekinn, heldur í fjarlægð, sem hann
eftir hans eigin upplýsingum mundi hafa verið 15—2 0
mínútur að sigla með vörpuna i eftirdragi Staðarakvörð-
un togarans og baujunnar fellur því enganveginn saman.
Hinsvegar er upplýst, að kærður togaði allt af landmegin
við baujuna, en engan veginn upplýst eða sannað hve
langt frá baujunni hann hafi togað eða i hvaða átt.

Um staðarákvörðun þá, sem kærður kveðst hafa gert,
er varðskipið gaf honum stöðvunarmerki, er það fyrst
og fremst að segja,að hún er algerlega ósönnuð með þvi
að kærður er einn um hana, og ennfremur virðist hún
nokkuð óákveðin.

672

Það virðist því ljóst að mótbárur kærða verði því ekki
teknar til greina gegn staðarákvörðunum varðskipsins,
sem ekkert virðist við að athuga og verður því að telja
sannað, að kærði hafi umrætt skipti verið að veiðum i
landhelgi á skipi sínu H. 188, Lady-Mareot, og þannig gerzt
brotlegur gegn 1. grein laga nr. 5 1920, sbr. 3, gr. 1. mgr.
og l. nr. 4 1924.

Kærður hefir aldrei verið sekur um brot á framan-
greindum lögum, og þykir refsing hans með tilliti til
þess, að íslenzka krónan jafngildir i dag, samkvæmt upp-
lýsingum frá Landsbanka Íslands, 0,81,79 gullaurar, hæfi-
lega ákveðin 12500 króna sekt til Landhelgissjóðs Íslands,
og komi einfalt fangelsi í 7 mánuði í stað sektarinnar, sé
hún ekki greidd innan mánaðar frá lögbirtingu dóms
þessa.

Auk þess sé allur afli og öll veiðarfæri, þar með taldir
dragstrengir um borð í togaranum H. 188, Lady Marcot,
frá Hull, upptæk, og renni andvirðið í sama sjóð og sektin.

Loks greiði kærður allan kostnað sakarinnar.

Á máli þessu hefir enginn óþarfur dráttur orðið.

