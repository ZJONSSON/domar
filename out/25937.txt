Mánudaginn 18. apríl 1932.

Nr. 104/1931. Lárus Jóhannesson, f. h. dánarbús
Ragnars Ólafssonar
(Lárus Jóhannesson)
gegn
bæjarstjórn Siglufjarðarkaupstaðar
(Guðm. Ólafsson).
Leigutekjur af fasteign eigi taldar lóðarafnot er
heimili útsvarsálagningu samkv. 8. gr. útsv.1.

Úrskurður fógetaréltar Siglufjarðar 17. sept. 1931:
Lögtakið skal fram fara.

571

Dómur hæstaréttar.

Við niðurjöfnun aukaútsvara til Siglufjarðar-
kaupstaðar fyrir árið 1931 var dánarbúi Ragnars
kaupmanns Ólafssonar gert að greiða 4500 kr. út-
svar til kaupstaðarins. Dánarbú þetta á lögheimili
á Akureyri og var þar þetta sama ár lagt á það
aukaútsvar með tilliti til allra eigna og tekna þess
arið 1930. Eftir að dánarbúið árangurslaust hafði
kært útsvar sitt á Siglufirði fyrir niðurjöfnunar-
nefnd og yfirskattanefnd kaupstaðarins, neitaði
það að greiða útsvarið og var þess þá krafizt með
bréfi, dags. 16. sept. 5. I., að útsvarið væri tekið lög-
taki. Gekk um þetta úrskurður í fógetarétti Siglu-
fjarðar 17. 5. m. á þá leið, að lögtakið skyldi fram
fara, og var lögtak samstundis gjört í eignum dán-
arbúsins fyrir útsvarinu.

Fógetaréttarúrskurði þessum og lögtaksgjörrð
hefir áfrýjandi skotið til hæstaréttar með stefnu,
dags. 26. sept. f. á., og hefir hann krafizt þess, að
úrskurðurinn og lögtaksgerðin verði felld úr gildi
og að hin stefnda bæjarstjórn verði dæmd .til að
greiða sér málskostnað fyrir fógetarétti og hæsta-
rétti eftir mati hæstaréttar.

Af hálfu hinnar stefndu bæjarstjórnar hefir hins
vegar verið krafizt staðfestingar á úrskurðinum og
lögtaksgerðinni og málskostnaður í hæstarétti.

Eins og áður var getið, átti dánarbúið lög-
heimili á Akureyri, er útsvarið var lagt á það, og
það er viðurkennt, að það þá eigi stundaði neins-
konar atvinnurekstur á Siglufirði og hafði eigi
stundað neinn atvinnurekstur þar á útsvarsárinu.
Hinsvegar átti dánarbúið fasteignir á Siglufirði, er
það hafði leigt þriðjamanni allt útsvarsárið fyrir

37

572

2300000 kr. ársleigu. Í húsum þeim, er dánarbúið
leigði þessum leigutaka, hafði það sjálft umráð yf-
ir einu herbergi til geymslu, og auk þess átti það eitt
hús, er eigi var innilafið i leigunni, og það léði fyrr—
verandi starfsmanni sinum til íbúðar endurgjalds—
laust, en hús þetta hefir dánarbúið síðan selt bæj-
arstjórn Siglufjarðar-kaupstaður fyrir 6000 kr. Hér
fyrir réttinum hefir því verið haldið fram af hálfu
bæjarstjórnarinnar, að útsvarið sé lagt á hvort-
tveggja, leigutekjur dánarhúsins og ofannefnd um-
ráð eða afnot þess af fasteignunum og telur bæjar-
stjórnin þá útsvarsálagningu löglega samkvæmt því
ákvæði 8. gr. útsvarslaganna, er heimilar að leggja
útsvar á utansveitarmann, er haft hefir lóðarafnot,
sem gefa arð í sveit þeirri, er útsvarið er lagt á i.

Á þetta verður þó eigi fallizt. Tekjur eiganda
fasteigna, sem fólgnar eru í endurgjaldi annars
manns fyrir afnot eignarinnar, leigutekjur, verða
eigi taldar lóðarafnot, og hin önnur umráð dánar—
húsins yfir eignunum er lýst var að framan, geta
heldur eigi heimilað útsvarsálagningu á það, enda
virðist það og augljóst, að útsvarið hafi að mjög
litlu leyti verði lagt á þau. Það verður því að telja,
að dánarbúið hafi eigi verið útsvarsskylt á Siglu—
firði umrætt ár og ber því samkvæmt kröfu áfrýj—
anda að fella hinn áfrýjaða fógetaréttarúrskurð
og lögtaksgjörð úr gildi.

Eftir þessum úrslitum verður að daema hina
stefndu bæjarstjórn til að greiða áfrýjanda máls-
kostnað i hæstarétti, er ákveðst 300 kr.

Þvi dæmist rétt vera:

Hinn áfrýjaði fógetaréttarúrskurður og lög-
taksgjörð er úr gildi felld.

573

Bæjarstjórn Siglufjarðarkaupstaðar greiði
áfrýjanda, Lárusi Jóhannessyni, f. h. dánar-
bús Ragnars Ólafssonar. 300 kr. í málskostnað
i hæstarétti, að viðlagðri aðför að lögum.

Forsendur hins áfrýjaða úrskurðar hljóða svo:

Tekjur þær, er lögtaksþoli hefir haft af sildarstöð sinni,
verða að teljast falla undir ákvæði útsvarslaganna 46/1926,
8. gr. b. „lóðarafnot, er gefa arð“, er útsvar megi leggja á,
og skal lögtakið þvi fara fram.

