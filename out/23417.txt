Miðvikudaginn 9. marz 1932.

Nr. 115/1931. Valdstjórnin (Guðm. Ólafsson)
gegn .
Sigurði Sveini Sveinssyni
__ (Magnús Guðmundsson).
Olvun.

Dómur lögregluréitar Neskaupstaðar 12. maí 1931: Sig-
urður Sveinn Sveinsson sæti 80 kr. sekt i ríkissjóð, er af—
plánist með 8 daga einföldu fangelsi, ef hún er ekki
greidd innan mánaðar frá birtingu dóms þessa. Þá greiði
og kærður allan af máli þessu leiddan og leiðandi kostnað.

Dóminum ber að fullnægja að viðlagðri aðför að lögum.

Dómur hæstaréttar.

Í málinu er það nægilega sannað, svo sem segir
í lögregluréttardóminum, að kærði hefir i umrætt
skipti verið ölvaður á almannafæri og með því
gerzt brotlegur gegn 16. gr. laga nr. 64, 19. maí 1930,
og með því refsing'n samkv. 36. gr. laganna þykir
hæfilega ákveðin af héraðsdómaranum, 80 kr. sekt
í ríkissjóð og einnig verður fallizt á vararefsingar-
og málskostnaðarákvæði dómsins, ber að staðfesta
hann.

512

Kærði greiði allan áfrýjunarkostnað sakarinnar,
þar með talin málflutningslaun til sækjanda og
verj anda í hæstarétti, 40 kr. til hvors.

Því dæmist rétt vera:

Hinum áfrýjaða lögregluréttardómi skal
óraskað, og telst greiðslufrestur sektarinnar
frá birtingu dóms þessa.

Kærði, Sigurður Sveinn Sveinsson, greiði
„allan áfrýjunarkostnað sakarinnar, þar með
talin málf'lu—tningslaun sækjanda og verjanda i
hæstarétti, málflutningsmannanna Guðmundar
Ólafssonar og Magnúsar Guðmundssonar, 40

kr. til hvors.
Dóminum skal fullnægja með aðför að

lögum.

Forsendur hins áfrýjaða dóms hljóða svo:

Mal þetta er af valdstjórnarinnar hálfu höfðað gegn
Sigurði Sveini Sveinssyni, verkamanni, Brennu, hér í bæ,
fyrir brot gegn ákvæðum áfengislaga nr. 64 frá 19. mai
1930, gr. 16. Málavextir eru þeir, sem nú skal greina og
sannaðir með eigin játningu kærðs, sem kemur heim við
það, sem á annan hátt er upplýst í málinu.

Á tímanum milli kl. 2—3 e. h. sunnudaginn 3. maí sið—
astliðinn hitti kærður Jón Vigfússon múrara, sem bauð
honum með sér uppa herbergi Guðm. Guðjónssonar,
Strandgötu 9 hér í bænum, og drukku þeir þar saman upp
úr einni flösku af portvíni úr áfengisverzlun Seyðisfjarð-
ar. Að þessu loknu fór kærður út á veitingastofu Ragn-
heiðar Ásmundsdóttur í Nýjakastala og drakk þar eitt-
hvað af öli og' er hann fór þaðan nokkru síðar var hann
orðinn allmikið ölvaður. Fór kærður þá að dyrum veit-
ingastofu Guðrúnar Sigurðardóttur og ætlaði að fara þar
inn, en er þar var læst tók hann að sparka í hurðina. Kom

513

þá þar að Kristján Sigtryggsson kaupin. og skipaði mætta
burtu, en hann fór þó eigi strax, en elti Kristján, er hann
snéri inn í íbúð sína eldhúsdyramegin og læsti eftir sér.
Meðan kærður var að reyna að komast inn eldhúsmegin
að íbúð Kristjáns Sigtryggssonar, bar þar að Einar Ein-
arsson og fylgdist kærður með honum inn Strandgötu og
heim til sín í Brennu. Síðan voru tveir menn yfir mætta
á heimili hans samkvæmt beiðni konu kærða, langa hríð,
að því er þeir hafa borið, þar sem hann hafi verið svo
ölvaður. Kærður hefir samkvæmt framansögðu orðið brot-
legur við 16. gr. áfengislaga nr. 64 frá 19. maí 1930.

Kærður hefir áður sætt 1000 kr. sekt og 5 daga ein-
földu fangelsi fyrir óleyfilega bruggun, samkv. hæstarétt-
ardómi 2. dez. 1929.

Refsing sú, er kærður hefir unnið til samkvæmt 36. gr.
fyrrnefndra áfengislaga, þykir hæfilega ákveðin 80 kr.
sekt í ríkissjóð, er greiðist innan mánaðar frá lögbirtingu
dóms þessa, ella sæti kærður í hennar stað átta daga ein-
földu fangelsi.

Ennfremur greiði kærður allan af máli þessu löglega
leiddan og leiðandi kostnað.

Á máli þessu hefir enginn óþarfur dráttur orðið.

