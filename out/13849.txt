Föstudaginn 20. nóv. 1931.
Nr. 43/1931. Garðar Flygenring (Lárus Jóhannesson)
gegn
Þórði Eyjólfssyni, f. h. þrotabús h/f
Drangsnes (Stefan J. Stefánsson).

Sýknukröfu áfrýjanda um greiðslu lofaðs hlutafjár
hrundið, þar eð sönnun brast fyrir greiðslu þess
af hendi annars manns.

Dómur gestaréttar Reykjavíkur 9. maí
1 9 3 1 : stefndur, Garðar Flygenring, greiði stefnandan—
um, Þórði Eyjólfssyni, skiptaráðanda 1' þrotabúi H/í
Drangsnes, kr. 6000,00 með 6% ársvöxtum frá 2. janúar

310

1931 m greiðsludags og kr. 428,00 i málskostnað innan
þriggja sólarhringa frá lögbirtingu dóms þessa, að við—
lagðri aðför að lögum.

Dómur hæstaréttar.

Eins og segir í hinum áfrýjaða gestaréttardómi
var h/f Drangsnes stofnað á fundi i Hafnarfirði 13.
febr. f. á. með 50000,00 kr. hlutafé og var áfrýjandi
máls þessa einn af stofnendum félagsins og lof-
aði hann á fundinum að leggja fram 6000 kr. af
hlutafénu. Segir svoí stofnfundargerðinni, að ætl—
unarverk félagsins sé að reka fiskkaup og annað
það, er að þeirri atvinnugrein kann að lúta, og er i
fundargerðinni gert ráð fyrir, að hlutafélagið kaupi
jörðina Drangsnes í Strandasýslu og ennfremur hús
þau og mannvirki, er einn stofnandinn, Þórður
Flygenring, hefir látið gera eða keypt í landareign—
inni. Sama dag, sem stofnfundurinn var haldinn,
voru félaginu sett lög og kosin stjórn og stjórninni
falið að kaupa jörðina Drangsnes og allar eigur
fastar og lausar, er Þórður Flygenring átti þar, Þ.
22. febr. 5. á. tilkynnir stjórnin félagið til hlutfe'laga-
skrár og segir í tilkynningunni, að allt hlutaféð
sé greitt. Félagið tók þvínæst (til starfa, keypti jörð-
ina Drangsnes í Strandasýslu og byrjaði þar starf-
rækslu samkvæmt tilgangi sínum, en er það hafði
starfað um 8 mánuði skorti það handbært fé til þess
að gera skil skuldheimtumönnum jafnóðum og
kröfur urðu gjaldkræfar og framseldi því stjórnin
þ. 6. nóv. f. á. félagið til gjaldþrotaskipta og er
skiptum þrotabúsins enn eigi lokið.

Þrotabúíð höfðaði síðan mál þetta gegn áfrýj-
anda til þess að fá hann dæmdan til að greiða hluta-
fé það, 6000 kr., er hann hafði lofað, og fékk málið

311

þau úrslit í gestarétti Reykjavíkur 9. maí þ. á., að
áfrýjandi var dæmdur til að greiða 6000 kr. með 6%
vöxtum frá stefnudegi og 428 kr. i málskostnað.
Dómi þessum hefir áfrýjandi skotið til hæsta-
réttar með stefnu, dags. 20. maí þ. á., og krafizt
þess, að dómurinn verði felldur úr gildi og að hann
verði sýknaður af kröfum stefnda í málinu og sér
dæmdur málskostnaður i undirrétti og hæstarétti.
Stefndi hefir hinsvegar krafizt staðfestingar á
dóminum og málskostnaðar í hæstarétti.
Áfrýjandi hefir viðurkennt það, að hann hafi
ekki sjálfur greitt neitt af hlutafé því, er hann hafði
lofað, en hér fyrir réttinum byggir hann sýknu-
kröfu sína á því, að annar maður, Þórður Flygen-
ring, bróðir hans, hafi greitt það að fullu til félags-
ins, og hefir áfrýjandi þessu til stuðnings útvegað
ný skjöl, er lögð hafa verið fram í hæstarétti. Með
gögnum þessum og flutningi málsins fyrir hæsta-
rétti er það nú upplýst, að Þórður kaupmaður
Flygenring, sem gekkst fyrir stofnun h/f Drangs-
nes og varð framkvæmdarstjóri þess, hefir árið
1929 rekið fiskveiðar og fiskkaup á jörðinni
Drangsnes í Strandasýslu og þá byggt þar á jörð-
inni hús og önnur mannvirki til atvinnureksturs-
ins. Hefir áfrýjandi haldið því fram hér fyrir rétt-
inum, að Þórður Flygenring hafi um leið og hluta-
félagið var stofnað afhent því til eignar mannvirki
þau, er hann hafði látið gera á jörðinni, asamt á-
höldum, vörum og útistandandi skuldum, er stöf-
uðu frá atvinnurekstrinum þar, og hafi hann með
þessu greitt allt hið lofaða hlutafé, 50000,00 kr.,
þar með talið hlutafé það, er áfrýjandi hafði lof-
að, en áfrýjandi tjáist aftur á móti hafa afhent
honum til eignar 5 hlutabréf sín, án þess að fá end,»-

312

urgjald fyrir, en haldið einu, er hann skoðaði sem
gjöf frá Þórði bróður sinum til þess að geta
verið áfram meðlimur félagsins, enda hafi til-
gangurinn með stofnun hlutafélagsins eingöngu
verið sá að hjálpa Þórði Flygenring í atvinnu—
rekstri hans.

Nú er það að vísu svo, að af uppskriftargerð þrota—
búsins á Drangsnesi, sem lögð hefir verið fram að
nýju í“ hæstarétti, sést það, að mannvirki þau, er
Þórður Flygenring hefir látið gera. á Drangsnesi ár-
ið 1929 eru talin eign þrotabúsins og er það einnig
upplýst með málflutningnum fyrir hæstarétti, að
þau hafa síðar verið seld öðrum og andvirðið runn—
ið til þrotabúsins. En hinsvegar er það upplýst, að
h/f Drangsnes hefir ekki haft bókhald fyrir sig yfir
.atvinnureksturinn á Drangsnesi árið 1930, heldur
hefir framkvæmdarstjóri þess, Þórður Flygenring,
er útvegaði rekstrarféð, fært reikningana i bókum
sínum, sem venjulega reikninga annara viðskipta-
manna sinna og skuldað hlutafélagið fyrir því fe',
er hann útvegaði því, og er þess hvergi getið í reikn-
ingum þessum, að mannvirki hans á Drangsnesi frá
1929 og aðrar eignir hans út af atvinnurekstrinum
þar hafi verið afhentar sem greiðsla á hlutafénu
eða þær seldar h/f Drangsnes, enda sést það eigi, að
hlutafélagið hafi fengið afsal fyrir eignunum, né
heldur að verð á eignum þessum hafi verið ákveð-
ið i hendur hlutafélaginu eða, að stjórn þess hafi
samþykkt að kaupa þessar eignir og í viðskipta-
reikningunum er þess hvergi getið, að hlutaféð hafi
verið greitt á annan hátt. Það brestur þvi sönnun
fyrir því, að Þórður Flygenring hafi greitt til hluta-
félagsins þær 6000 kr., er áfrýjandi hafði lofað—að
leggja fram og sömuleiðis fyrir því, að þær á ann-

313

an hátt hafi verið greiddar félaginu, og ber því að
staðfesta hinn áfrýjaða gestaréttardóm.

Eftir þessum úrslitum þykir rétt, að áfrýjandi
greiði stefnda málskostnað fyrir hæstarétti, er á-
kveðst 250 kr.

Þvi dæmist rétt vera:

Gestaréttardóminum skal óraskað.

Áfrýjandinn, Garðar Flygenring, greiði
stefndu, Þórði Eyjólfssyni, f. h. þrotabús h/f
Drangsnes, 250 kr. í málskostnað fyrir hæsta-
rétti.

Dóminum að fullnægja að viðlagðri aðför
að lögum.

Forsendur hins áfrýjaða dóms hljóða svo:

Mál þetta er eftir samkomulagi málsaðilja höfðað fyrir
gestaréttinum með stefnu, útgefinni 20. jan. s. 1., af Þórði
Eyjólfssyni, skiptaráðanda í þrotabúi h/f Drangsnes i
Hafnarfirði gegn Garðari Flygenring, kaupmanni, sama
stað til greiðslu skuldar, að upphæð kr 6000,00 með 6%
ársvöxtum frá stefnudegi til greiðsludags og málskostn—
aðar að skaðlausu. Nemur hann eftir framlögðum reikn—
ingi, sem er í samræmi við aukatekjulögin og lágmarks—
gjaldskrá málfærslumannafélagsins, kr. 428,00

Málavextir eru þeir, að hinn 13. febr. 1930 var hlutafé—
lagið Drangsnes stofnsett í Hafnarfirði og var stefndur
einn stofnandi þess með 6000,00 króna hlutafjárloforði.
Var félagið síðan hinn 22. febrúar 5. á. tilkynnt til hluta-
félagaskrár og í tilkynningunni er skýrt svo frá, að hluta—
fjársöfnuninni væri lokið og allt hlutaféð samtals kr.
50,000,00 greitt. Eftir að félagið hafði starfað um 8 mán—
aða skeið var hú þess hinn 6. nóv. 1930 tekið til skiptameð-
ferðar sem gjaldþrota eftir beiðni stjórnar þess og upp-
lýstist þá, að stefndur hafði ekki greitt neitt af þvi hluta-
fé, sem hann hafði lofað samkvæmt framansögðu og þar

314

sem hann hefir verið algerlega ófáanlegur til þess að greiða
hlutaféð, hefir skiptaráðandinn í þrotabúi nefnds hluta-
félags höfðað mál þetta til greiðslu þess.

Stefndur hefir mótmælt kröfum stefnanda og krafizt
þess í fyrsta lagi, að hann verði sýknaður að svo stöddu
(for T'íden) í málinu og byggir þá kröfu á því, að það sé
alls ekki upplýst, að félagið eigi ekki fyrir skuldum eða
að sk'uldheimtumenn þess biði nokkurt tjón, þrátt fyrir
gjaldþrotið, og sé hlutaféð því ekki að svo stöddu gjald—
kræft. Kveður stefndur, að félagið hafi verið tekið til
gjaldþrotaskiptameðferðar eftir beinu fyrirlagi skiptaráð-
andans i þrotabúi Þórðar Flygenrings en ekki eftir ósk
stjórnenda félagins, en nefndur Þórður hafi auk þess að
vera aðal- eða einkahluthafi í félaginu verið stærsti kröfu»
hafi gagnvart því. En nú hefir stefndur viðurkennt, að
skiptaraðandinn i nýnefndu þrotabúi hafi haft „öll með-
ul“ til þess að gera félagið gjaldþrota og að augljóst hafi
verið að handbært fé vantaði til þess að gera skil skuld-
heimtumönnum jafnóðum og kröfur urðu gjaldkræfar.
Verður þá að fallast á það hjá stefnanda, að það hafi eigi
verið að ófyrirsynju, að félagið gaf sig upp og var úrskurð-
að gjaldþrota, og þá varð að sjálfsögðu allt ógreitt hluta—
fé i þvi gjaldkræft þegar í stað og hefir þá krafa stefnds
um sýknu að svo stöddu ekki við rök að styðjast.

Í öðru lagi hefir stefndur krafizt algerðar sýknu í mál—
inn á þeim grundvelli að hlutafé félagsins sé þegar allt
ínnborgað af öðrum manni. Hefir hann lýst tildrögum að
hlutafélagsstofnuninni svo, að hvatamaður hennar hafi
verið áðurnefndur Þórður Flygenring, sem nú er orðinn
gjaldþrota. Hafi frá upphafi verið ætlun Þórðar að eiga
hlutafélagið einn, enda þótt fleiri þyrftu formsins vegna
að skrifa sig fyrir hlutum í félaginu. Kveðst stefndur til þess
að aðstoða Þórð við félagsstofnuniua hafa skrifað sig fyrir
áðurnefndu hlutafjárloforði, en ekki hafi verið tilætlunin
að hann eða aðrir félagsmenn en þórður legðu fram nokk-
urt fé til félagsins, enda telur stefndur, að Þórður hafi nú
greitt inn til félagsins allt hlutafé þess og meira til. Hefir
stefndur rökstutt þá staðhæfingu sína með því að í bókum
Þórðar hafi h/f Drangsnes haft þrjá viðskiptareikninga
(Conti) og hafi skuld félagsins samkvæmt þeim öllum num-
ið við hann, þegar Þórður varð gjaldþrota, kr. 54720,77,

315

þegar frá er dregið andvirði fiskjar, er Þórður hafi feng-
ið hjá félaginu og við sé bætt kr. 10,000,00, er hann hafi
greitt fyrir jörðina Drangsnes, en þá upphæð kveður
stefndur hvergi færða félaginu til skuldar. Telur stefndur
að fé það, sem Þórður hafi þannig smámsaman lagt fé-
laginu sem rekstursfé beri fyrst og fremst að skoða sem
hlutafjárinnborgun til félagins.

Stefnandi hefir nu mótmælt því, að hlutafé stefnds eða
annara hafi verið innborgið á þennan hátt, og haldið því
eindregið fram, að umræddar kr. 10,000,00 séu innifaldar t
áðurgreindri upphæð samkvæmt viðskiptabókunum og
stefndur hefir ekki sannað hið gagnstæða að þvi er færslu
nefndi-ar upphæðar snertir. Nemur þa inneign Þórðar hjá
félaginu, þó rétt væri eftir bókum hans, ekki allri hluta-
fjarupphæðinni, en stefnandi hefir einnig véfengt það mjög
eindregið, að framlögin frá Þórði til hlutafélagsins nemi
nálægt því eins mikilli upphæð og reikningarnir sýna. Þá
er það og að athuga við reikningsfaerslu Þórðar í þessu
sambandi, að félaginu er talið til skuldar allt, sem það
faer frá honum og andvirði fiskjar, sem kom frá félaginu
að norðan, rennur inn til hans og er fært félaginu til
tekna. Hinsvegar er félagið alls ekki krediterað fyrir neinu
af hlutafjarupphæðinni, sem þó að sjálfsögðu hefði átt að
gera, ef tilætlunin var að framlög Þórðar skyldu ganga sem
greiðsla upp í hlutaféð. Viðskiptin milli félagsins og Þórð-
ar virðast því eftir því, sem fyrir liggur, aðeins hafa verið
venjuleg verzlunarviðskipti, þar sem Þórður hefir ætlazt
til þess að fá endurgreitt það fé, sem hann legði félaginu
til. Er því alls ekki upplýst gegn mótmælum stefnanda, að
hlutafé það, sem stefndur hefir lofað og stefnt er til
greiðslu á hafi verið innborgað, en að sjálfsögðu her
stefndur ábyrgð á greiðslu þess, og verða þá úrslit málsins
þau að taka ber dómkröfur stefnanda til greina að öllu
leyti.

 

316

