Föstudaginn 11. marz 1932.
Föstudaginn 11. marz 1932.

Nr. 116/1931. Réttvísin og valdstjórnin
(Jón Ásbjörnsson)
gegn
Sigurjóni Kristjánssyni
(Theódór B. Líndal).
Þjófnaðaritrekun, áfengislagabrot.

Dómur aukaréttar Gullbringu- og Kjósarsýslu 29. sept.
1931: Ákærður, Sigurjón Kristjánsson, sæti fangelsi við
venjulegt fangaviðurvaeri í 3 mánuði, fyrir þjófnað í ann-
að sinn, en fyrir ólöglega bruggun og sölu áfengis sæti
hann 10 daga einföldu fangelsi, og greiði innan 40 daga frá
lögbirtingu dóms þessa kr. 500,00 í sekt, en ella afplánist

514

sektin, að undangengnu árangurslausu fjárnámi, með ein—
földu fangelsi í 31 dag. Ákærður greiði og allan af málinu
leiddan og leiðandi kostnað.

Áhöld þau, er notuð hafa verið við áfengisbruggunina,
eru upptæk gerð og eyðileggist.

Dóminum að fullnægja að viðlagðri aðför að lögum.

Dómur hæstaréttar.

Svo sem segir í hinum áfrýjaða aukaréttardómi,
sem skotið hefir verið til hæstaréttar af réttvísinn-
ar og valdstjórnarinnar hálfu, hefir ákærði gerzt
sekur um þjófnað framinn í annað sinn. Afbrot
þetta heyrir undir 8. gr. laga nr. 51, 7. maí 1928 og
þykir refsingin fyrir það hæfilega ákveðin 90 daga
fangelsi við venjulegt fangaviðurværi.

Í— annan stað er það sannað, að ákærði hefir eins
og segr i dóminum, gerzt sekur um tilbúnjng og
sölu áfengs drykkjar, og heyrir brot þetta undir 6.
gr., sbr. 30. gr. og 11. gr., sbr. 32. gr. laga nr. 64, 19.
maí 1930. Ákveðst refsingin fyrir það 20 daga fang-
elsi við venjulegt fangaviðurværi og 800 kr. sekt í
ríkissjóð, er afplánast með 40 daga einföldu fang—
elsi, fáist hún eigi greidd innan 30 daga frá birt—
ingu dóms þessa.

Ákvæðum dómsins tum upptöku áhalda þeirra,
sem notuð hafa verið við áfengisgerðina, og um
málskostnað skal óraskaðt

Ákærða ber að greiða allan áfrýjunarkostnað
sakarinnar, þar með talin málflutningslaun sækj-
anda og verjanda í hæstarétti, 60 kr. til hvors.

Því dæmist rétt vera:
Ákærði, Sigurjón Kristjánsson, sæti fangelsi
við venjulegt fangaviðurværi í 110 daga og

515

greiði 800 kr. sekt i ríkissjóð, er afplánist með
40 daga einföldu fangelsi, fáist sektin eigi
greidd innan 30 daga frá birtingu dóms þessa.

Ákvæðum aukaréttardómsins um upptöku
áhalda, sem notuð hafa verið við áfengisgerð-
ina, og um málskostnað skal óraskað.

Svo greiði ákærði allan áfrýjunarkostnað
sakarinnar, þar með talin málflutningslaun
sækjanda og verjanda í hæstarétti, málflutn-
ingsmannanna Jóns Ásbjörnssonar og Theó—
dórs B. Líndal, 60 kr. til hvors.

Dómi þessum ber að fullnægja með aðför að
lögum.

Forsendur hins áfrýjaða dóms hljóða svo:

Með eigin játningu ákærða, þurrabúðarmanns Sigurjóns
Kristjánssonar, til heimilis á Klapparstíg nr. 1 í Keflavík
i Gullbringusýslu, sem kominn er yfir lögaldur saka-
manna, og sem með dómi aukaréttar Gullbringu- og Kjós-
arsýslu, uppkveðnum 22. marz 1924, hefir verið dæmdur í
8 mánaða betrunarhu'svinnu fyrir innbrotsþjófnað, og öðr—
um upplýsingum i málinu, er það nægilega sannað, að
hann að morgni dags, 16. júnímánaðar þ. á., hafi farið að
heiman með bifreið áleiðis til Reykjavíkur óölvaður, en
haft með sér 3 flöskur af áfengi, af honum sjálfum brugg-
uðu heima fyrir í Keflavík, sem hann drakk nokkuð af á
leiðinni til Hafnarfjarðar, hvar hann hitti á bifreiðarstöð-
inni þar 2 unga menn, sem “hann bauð að bragða á áfengi
þessu, og hafði um orð, að hann myndi geta selt 1 eða 2
flöskur af áfengi þessu, sem þeir þegar brögðuðu á, og
urðu svo menn þessir samferða honum til Reykjavíkur í
almenningsbifreið og neyttu þá enn meira af áfenginu, sem
kærður hafði meðferðis, svo þeir urðu þegar allmikið ölv—
aðir. Þegar á hifreiðarstöðina i Reykjavik kom, fékk
ákærður bifreiðina sér leigða um bæinn og til Hafnar-

516

fjarðar, og fóru þeir allir þrír upp í hana þar aftur, sem
að ráði ákærða flutti þá vestur á Bræðraborgarstíg, hvar
ákærður fór út úr bifreiðinni og hvarf hinum um stund—
arsakir, og hélt bifreiðin svo áfram til Hafnarfjarðar með
ákærða og þessa félaga hans, sem báðir voru þá mjög ölv-
aðir orðnir, og sofnaði annar þeirra á leiðinni, en þá féll
peningaveski ur vasa hans, sem hinn félaginn stakk á sig
í því skyni að geyma það, en er til Hafnarfjarðar kom var
maður þessi borinn inn á heimili hans, og hafði þá pen-
ingaveskið, sem í voru 250.00 kr. i bankaseðlum, dottið í
sætið þar í bifreiðinni, en menn þeir, er fluttu hinn ölv-
aða mann inn til sín, veittu því eftirtekt, að ákærður þá
tók veskið úr bifreiðarsætinu og stakk því á sig í því að
þeir fluttu manninn frá bifreiðinni, en siðar neitaði hann
að svo hefði verið, og kvaðst eigi neitt vita um það, hvað
af veskinu hefði orðið, en fyrir rétti daginn eftir, kvað
hann svo hafa verið, og að hann hefði kastað veskinu
fram i fjöru hér í bænum, en hirt innihald þess, eða fyrr-
greindar 250.00 kr., sem hann kvaðst hafa falið undir
steinum i hrauni vestan til í bænum, hvar hann eftir all-
niikla leit fann peninga þessa, og afhenti þá lögregluþjóni,
sem var með í leitinni, og voru þeir síðan afhentir eigand-
anum, sem ekki gerir neinar kröfur til skaðabóta fyrir pen-
ingaveskið, sem ekki hefir fundist og nokkra smápeninga.
sem í því áttu að vera. Erindi mætta vestur á Bræðraborg-
arstíg segir hann að verið hafi það, að ná þar í 4 fl. af
heimabrugguðu áfengi, er hann frá því deginum áður hafði
þar geymdar undir kassa á víðavangi á milli húsa, og á
leiðinni til Hafnarfjarðar samdist svo um á milli ákærða
og annars félagans, að hann keypti af honum 4'fl. fyrir
alls 32 krónur, og er maður þessi, eins og fyrr segir, var
fluttur úr bifreiðinni inn á heimili hans hér, bar ákærður
sjálfur flöskur þessar inn þangað, en borgun fékk hann
eigi, og er það upplýst, að Höskum þessum með innihaldi
hafi verið kastað út i hraun þar í nánd við húsið, og þær
brotnað þar, með þvi að álitið var, að í þeim væri bað-
meðal eða þessháttar, af lyktinni að dæma.

Við húsrannsókn, er fram fór á heimili ákærða, fundust
bruggunaráhöld og áfengisger, og virðist nægilega upplýst
vera, að hann sjálfur hafi bruggað allt það áfengi, er fyrr
greinir, og jafnframt hefir hann játað, að hann í marzmán—

517

uði síðastliðnum hafi byrjað á bruggun áfengis, og brugg-
að alls ca. 100 þriggja pela flöskur af áfengi úr ca. 400
litrum af ólöguðum gervökva, sem hann hafi drukkið
sjálfur og selt öðrum.

Kveðst ákærður umræddan dag, 16. júni þ. á., bafa_ver-
ið með fullu ráði, þar til hann sofnaði ut i hrauni, eftir
að hafa falið þar umrædda peninga, en kveðst þó hafa
framið þjófnaðinn ölvaður, og i bruggun áfengis kveðst
hann hafa ráðizt vegna yfirvofandi fátækraflutnings' á-
samt konu og börnum.

Þjófnaðarafbrot ákærða, er fyrr greinir, heyrir undir
232. gr. hinna almennu hegningarlaga frá 25. júní 1869,
og þykir hegning sú, er hann fyrir það hefir til unnið,
eftir atvikum öllum, hæfileg vera fangelsi við venjulegt
fangaviðurværi i 3 mánuði.

Fyrir áfengisbrugg'unina ber að dæma ákærðan, samkv.
VI. kafla áfengislaganna, nr. 64, 19. maí 1930, eða eftir 6.
gr. laganna, sbr. 30. gr. sömu laga, í einfalt fangelsi í 10
daga og i 500 kr. sekt til ríkissjóðs, er greiðist innan 40
daga frá lögbirtingu dóms þessa, en ella ber að afplána
sektina, að undangengnu árangurslausu fjárnámi, með ein-
földu fangelsi ! 31 dag.

Ákærður greiði og allan af málinu leiddan og leiðandi
kostnað. Áhöld þau, er notuð hafa verið við áfengisbrugg-
unina eða tilbúning fyrrumgetins áfengis, ber að gera upp-
tæk, og eyðileggist.

Það vottast, að rekstur málsins í héraði hafi verið lög-
mætur og enginn ónauðsynleg-ur dráttur á því.

518

