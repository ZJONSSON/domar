Miðvikudaginn 9. marz 1932.
Miðvikudaginn 9. marz 1932.

Nr. 65/1931. Réttvísin (Th. B.Linda1)

gegn
Einari Jóhannssyni (Eggert Claessen).

Brot gegn 259. gr. alm. hegn.laga.

Dómur aukarétfar Reykjavíkur 29. maí 1931: Ákærður.
Einar Jóhannsson, sæti fangelsi við venjulegt fangaviður—
væri í 20 daga og greiði allan kostnað sakarinnar, og
þar á meðal kr. 35,00 til verjanda sins Eggerts Claessen,
hrm.f11n.

Hann skal og greiða eiganda Hótel Borg, Jóhannesi
Jósefssyni, kr. 821,10 innan 15 daga frá lögbirtingu dóms
þessa.

Ef ákærður greiðir framannefnda skuld innan þess
tíma, sem þar er tiltekinn, skal fullnustu refsingar frestað
og hún falla niður, nema ákærður í næstu 5 ár frá upp-
sögn dóms þessa sæti ákæru i opinberu máli fyrir glæp
drýgðan af ásettu ráði og sé í því máli dæmdur til þyngri
refsingar en sekta.

Dóminum að fullnægja að viðlagðri aðför að lögum.

Dómur hæstaréttar.

Með framhaldsrannsókn, sem gerð var samkv.
úrskurði hæstaréttar, uppkveðnum 21. okt. s. 1.,
hefir nokkru nánari upplýsinga í máli þessu verið
aflað. Samkvæmt þeim tók ákærði sér dvöl á gisti-
húsinu hinn 26. nóv. 1930, eða 6 dögum fyrr en tal-
ið er í hinum áfrýjaða dómi. Þá hafa og fengizt
nánari upplýsingar um efnahag ákærða, sérstak-
lega um þær líkur, er hann taldi hafa verið á því,
að hann gæti aflað sér fjár til þess að borga með
fyrir dvöl sína á gistihúsinu, og sýnast þær líkur
hafa verið svo litlar, að það atriði geti eigi leyst
ákærða undan refsingu fyrir sviksamlegt atferli.

509

Brot hans þykir réttilega heimfært undir 259. gr.
hegningarlaganna og þykir refsingin fyrir það
hæfilega ákveðin 10 daga fangelsi við venjulegt
fangaviðurværi. Svo greiði ákærði og Jóhannesi
Jósefssyni veitingamanni kr. 821,10. Allan kostn-
að sakarinnar i héraði og i hæstarétti greiði ákærði,
þar með talin málflutningslaun sækjanda í hæsta-
rétti, 100 kr. og verjanda í héraði og í hæstarétti
135 kr.

Því dæmist rétt vera:

Ákærði, Einar Jóhannsson, sæti fangelsi
við venjulegt fangaviðurværi i 10 daga.

Svo greiði hann og Jóhannesi veitingamanní
Jósefssyni kr. 821,10.

Allan sakarkostnað í héraði og í hæstarétti
greiði ákærði, þar á meðal málflutningslaun
skipaðs sækjanda í hæstarétti, Theodórs B.
Líndal, 100 kr., og málflutningslaun verjanda
síns í héraði og í hæstarétti, Eggerts Claessen,
135 kr.

Dómi þessum skal fullnægja með aðför að

lögum.

Forsendur hins áfrýjaða dóms hljóða svo:

Mál þetta er höfðað af réttvisinnar hálfu, gegn Einari
Jóhannssyni, atvinnulausum, til heimilis hér í bænum,
fyrir brot gegn ákvæðum 26. kapítula alm. hegu]. frá 25.
juni 1869.

Málavextir eru þeir, sem nú skal greina og sannaðir
eru með framburði vitna og játningu ákærðs sjálfs.

Ákærður kvaðst hinn 2. dezember síðastliðinn hafa
flutt inn á herbergi nr. 107 á Hótel Borg hér í bænum, en

510

fór þaðan 2. febrúar síðastliðinn og skuldaði þá hótelinu
kr. 821,10. Hann heldur því fram, að hann hafi ætlað sér
að greiða kostnaðinn við uppihald sitt á hótelinu, en sér
hafi brugðizt peningar.

Ákærður hefir ekki getað gert grein fyrir neinum tekj-
um að ráði síðastliðið ár, enda kveðst hann hafa lagt alla
vinnu sína í það að semja bók, sem hann kallar „Upp-
götvanir og framkvæmdir“. Ekki hefir ákærður heldur
getað gert grein fyrir því, að hann hefði neina liklega von
um tekjur til að borga hótelskuldina, því eignir kveðst
ákærður engar eiga nema jörð eina norður í Skagafirði,
Helgustaði í Flókadal í Fljótum, en sú jörð er veðsett full-
komlega fyrir andvirði hennar og atvinnu hefir ákærður
enga haft. Ákærður hefir haldið því fram sér til máls—
bóta, að skrifstofustjóri hótelsins hafi ekki gengið ríkt
eftir að reikningurinn yrði borgaður fyrr en eftir á og
að hann hafi þá greitt kr. 50,00 upp i hótelskuldina og
farið sjálfur í burtu, og svo hafi hann haft von um að fá
peninga upp úr sölu framannefndrar bókar.

Hvað bókinni viðkemur er ekki líklegt, að hún verði
gróðrafyrirtæki frekar en aðrar fræðibækur, svo sú tekju-
von, sem ákærður byggir á sölu hennar, virðist ekki vera
nægileg afsökun. Á hvern hátt skrifstofustjóri hótelsins
hefir farið að því að ná hjá kærðum þeirri skuld, sem
hann var kominn í við hótelið, hvort hann hefir farið að
því með meiri eða minni lempni skiftir ekki máli í þessu
sambandi. Aðalatriði málsins er það, að ákærður flutti
þarna inn á hótelið eins og venjulegur hótelgestur án þess
að nokkrir sérsamningar ættu sér stað um veru hans og
því vitanlega gengið út frá, að hann greiddi vikulega uppi—
hald sitt á hótelinu eins og hótelgestir þar og virðast ann—
arsstaðar gera. En ákærður var atvinnulaus maður og
hafði hvorki von um atvinnu ne peninga til að greiða
uppihald sitt á svo dýrum stað.

Þetta athæfi ákærðs ber að áliti dómarans að heimfæra
undir 259 gr. alm. hegnl. frá 25. júni 1869.

Ákærður er kominn yfir lögaldur sakamanna, fæddur
13. október 1892, og hefir ekki sætt ákæru né refsingu
áður fyrir nokkurt afbrot.

Refsing sú, sem hann hefir tilunnið fyrir framangreint
athæfi, álítur dómarinn hæfilega ákveðið fangelsi við

511

venjulegt fangaviðurværi i 20 daga, svo greiði hann og
allan kostnað sakarinnar, og þar á meðal kr. 35 til verj-
anda sins Eggert Claessen hrm.flm.

Hann skal og greiða Jóhannesi Jósefssyni, eiganda
Hótel Borg, kr. 821,10.

Með tilliti til ungs aldurs ákærðs og her er um fyrsta
afbrot að ræða, þykir mega ákveða, að refsing hans skuli
vera skilorðsbundin samkv. ákvæðum 1. gr. laga nr. 39 frá
16. nóv. 1907, ef ákærður greiðir framangreinda skuld
innan 15 daga frá uppsögn dóms þessa.

Á máli þessu hefir enginn óþarfa dráttur orðið.

