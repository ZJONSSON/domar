Föstudaginn 25. nóv. 1932.
Föstudaginn 25. nóv. 1932.
Nr, 96/1931. Friðrik K. Magnússon

(Garðar Þorsteinsson)
gegn
Böðvari Jónssyni
(Sveinbjörn Jónsson).

Krafa stefnda um ríftun og skaðabætur eigi tekin
til greina, en hinsvegar heimiluð krafa áfrýjanda
um endurgreiðslu vegna útl. kostnaðar í sam—
bandi við bátakaupin.

Dómur bæjarþings Reykjavíkur 20. ágúst 1931: Áður-
greindur samningur nðalstefnanda, Böðvars Jónssonar,

829

um kaup á vélbátnum, Magnús Guðnason R. E. 169, skal
vera ógildur og er nefndur vélbátur og allar skuldbind—
ingar honnm viðvíkjandi, aðalstefnanda óviðkomandi.

Gagnstefnandi,_ Friðrik K. Magnússon, greiði aðalstefn-
andanum kr. 8151,26 með 570 ársvöxtum frá 14. ág. 1930
til greiðsludags og kr. 400,00 i málskostnað.

Dóminum ber að fullnægja innan 15 daga frá lögbirt-
ingu hans að viðlagðri aðför að lögum.

Dómur hæstaréttar.

Áfrýjandi hefir gert þær réttarkröfur í hæsta—
rétti, að hinum áfrýjaða dómi verði breytt á þá
leið, að hann verði sýknaður af öllum kröfum
stefnds í málinu og að stefndur verði dæmdur til
að greiða sér kr. 12519,76 með 6% ársvöxtum af
kr. 4389,49 frá 6. júní 1930 og af kr. 8130,27 frá
6. marz 1931, hvorttveggja til greiðsludags, þá hef—
ir hann og krafizt málskostnaðar i undirrétti og
hæstarétti eftir mati réttarins. Stefndi, sem eigi
hefir gagnáfrýjað dóminum, hefir krafizt þess að-
allega, að dómurinn verði staðfestur, en til vara,
að áfrýjandi verði dæmdur til að greiða sér, eftir
mati óvilhallra manna, skaðabætur fyrir galla þá,
er verið hafi á vélbátnum Magnús Guðnason R. E.
169, er áfrýjandi seldi stefndum hann 14. ágúst
1929. Til þrautavara hefir stefndur krafizt þess, að
frá þeirri kröfu, er sér kynni að verða gert að
greiða áfrýjanda, verði dregin sú upphæð, er
skemmdir þær, er urðu á nefndum bát, er hann rak
á land í Viðey haustið 1930, voru metnar, kr.
1500,00. Loks hefir stefndur krafizt málskostnaðar
fyrir hæstarétti eftir mati réttarins.

Að því er snertir spurninguna um heimild stefnda
til að rifta bátakaupunum þá verður fyrst og
fremst að fallast á ástæður hins áfrýjaða dóms að

830

því er það atriði snertir, hvort skýrslur þær, er
milligöngumaðurinn við kaupin, Ari Þórðarson,
kynni að hafa gefið stefndum, geti gefið honum
tilefni til riftunar.

Stefndur hefir byggt riftunarkröfn sína á því
fyrst og fremst, að áfrýjandi hafi á ólögmætan hátt
leynt sig því, er kaupin gerðust, að vél bátsins væri
i ólagi. Áfrýjandi hefir að vísu haldið því
fram að hann hafi skýrt stefndum frá þessu
áður en kaupin voru gerð, en gegn mótmæl—
um stefnds hefir hann eigi sannað þá staðhæfingu
sina. Hinsvegar er það upplýst, að báturinn lá &
höfninni hér í Reykjavík þann tíma, er samning—
arnir stóðu yfir, og ekkert er komið fram, er bendi
til þess, að stefndur hafi eigi átt kost á að skoða
bátinn eða láta skoða hann, ef hann vildi áður en
hann keypti hann. Með tilliti til þessa og þar sem
ætla má að stefndum hefði verið auðvelt að afla
sér annara nauðsynlegra upplýsinga um bátinn,
þá verður að telja, að hann hafi sýnt af sér mikið
kæruleysi er hann vanrækti þetta, ekki síst þegar til
þess er litið, að honum hlaut að vera það vitanlegt
að báturinn var gamall og hafði því enn frekari
ástæðu til að fara varlega í kaupin. Að þessu at-
huguðu þykir það eigi rétt að láta það varða á-
frýjanda riftun, að ósannað er, að hann hafi skýrt
stefndum frá því, að vélin var i ólagi.

Stefndur hefir í annan stað haldið því fram, að
verulegir gallar hafi verið á bátnum, er kaupin
voru gerð, og að sér hafi verið heimilt að rifta
vegna þeirra, enda þótt fyrri riftunarástæðan eigi
hefði verið fyrir hendi. Stefndur tók við bátnum,
er kaupin gerðust, 14. ág. 1929. Hann hreyfði þó
engum athugasemdum út af göllum á bátnum fyrr

831

en fyrri hluta októbermánaðar sama ár. Hinn 9.
okt. 1929 skoðuðu tveir menn, útnefndir af lög-
manninum i Reykjavik bátinn og lýsa þeir í skoð-
unargerð sinni ýmsu er áfátt sé um bátinn og út-
búnað hans. Áfrýjaudi var eigi kvaddur til að vera
við skoðunargerð þessa og enginn var við hana af
hans hálfu og verður hún þegar af þeirri ástæðu
eigi talin bindandi fyrir hann. Auk þess verður eigi
af skoðunargerð þessari séð til fullnustu hvort á-
gallar þeir, er þar er lýst, hafi verið á bátnum er
kaupin fóru fram eða séu siðar tilkomnir og ekk—
ert mat lögðu skoðunarmennirnir á galla þessa né
á verð skipsins í heild sinni. Siðan liggja eigi fyrir
upplýsingar um ástand bátsins uns hann rak á
land og brotnaði haustið 1930. Var hann þá þannig
skemmdur virtur á kr. 5530,00, og síðan seldur á
kr. 5000,00, en skemmdir þær, er urðu á bátnum,
er hann rak á land, voru metnar á kr. 4500,00. Þess—
ar virðingargerðir verða þó eigi, þar sem bátur—
inn hafði þá legið í fullkominni óhirðu í meira en
ár, frá því að kaupin gerðust, og með hliðsjón af
því verði, er stefndur gaf fyrir bátinn, taldar veita
næga sönnun fyrir því, að svo miklir gallar hafi á
bátnum verið, er kaupin fóru fram, að heimilt
hefði verið að rifta kaupunum þeirra vegna, enda
eru komnar fram allmiklar líkur fyrir því í mál—
inu, að unnt hefði verið að selja bátinn i septem-
berlok 1929 fyrir kr. 20000,00, án tillits til ástands
vélarinnar.

Riftunarkrafa stefnda verður þvi eigi talin vera
á rökum byggð, og eigi heldur eins og málið ligg—
ur fyrir, varakrafa hans um skaðabætur vegna
galla á bátnum. Verður því að sýkna áfrýjanda af
þessum kröfum stefnda. Krafa áfrýjanda um

832

greiðslu af hálfu stefnds, er að nokkru leyti risin
út af kaupum áfrýjanda á húsinu nr. 11 við Grund-
arstíg 3 og eru það þær kr. 2982,34, er áfrýjanda
voru taldar til skuldajafnaðar í hinum áfrýjaða
dómi og er enginn ágreiningur um þær í málinu.
Hinn hluti kröfunnar, kr. 9537,42, er endurgreiðslu
á ýmislegum kostnaði, er áfrýjandi lagði út vegna
bátsins eftir að stefndur keypti hann, og á höfuð-
stól og vöxtum lána, er á bátnum hvíldu og stefnd—
ur hafði tekið að sér að greiða, en áfrýjandi varð
að svara til, og ber einnig að taka þann hluta kröf—
unnar til greina, er heimild stefnda til riftunar
kaupunum er metin ógild.

Í þrautavarakröfu stefnda felst skaðabóta—
krafa frá honum á hendur áfrýjanda, byggð á því
að áfrýjandi hafi borið ábyrgð á þvi, að bátinn
rak á land. Þessi krafa hefir eigi verið lögð til
sátta og verður því eigi tekin til greina í þessu
máli ,en stefndum geymist réttur til að koma fram
með hana siðar.

Samkvæmt framansögðu ber því að sýkna áfrýj-
anda af kröfum stefnds í máli þessu og dæma
stefndan til að greiða áfrýjanda kr. 12519,76 með
5% ársvöxtum frá þeim dögum er áður sagði, til
greiðsludágs. Svo ber stefndum að greiða áfrýj-
anda málskostnað í hæstarétti með kr. 300, en máls—
kostnaður í héraði falli niður.

Þvi dæmist rétt vera:
Áfrýjandí, Friðrik K. Magnússon, á að vera
sýkn af kröfum stefnds, Böðvars Jónssonar-,
í máli þessu. Stefndur greiði áfrýjanda kr.
12519,76 með 5'0 ársvöxtum af kr. 4389,49 frá

833

&. júni 1930 og af kr. 813027 frá 6. marz 1931,
hvorttveggja til greiðsludags.

Málskostnaður i undirrétti falli niður, en
málskostnað í hæstarétti greiði stefndur á-
frýjanda með 300 kr.

Dómi þessum skal fullnægja að viðlagðri
aðför að lögum.

Forsendur hins áfrýjaða dóms hljóða svo:

Í máli þessu, sem Böðvar Jónsson kaupmaður hér í
bæ, hefir eftir árangurslausa sáttaumleitun höfðað fyrir
bæjarþinginu með stefnu, útgefinni 13. marz 1930, gegn
Friðrik K. Magnússyni, kaupmanni hér í bænum, eru mála—
vextir þeir, að með samningum, dagsettum 14. ágúst 1929,
seldi stefnandi annarsvegar stefndum húseignina nr. 11
við Grundarstíg hér í bænum, og stefndur hinsvegar
stefnanda vélbátinn Magnús Guðnason R.E. 169. Var kaup-
verð húseignarinnar tiltekið í samningnum kr. 70000,00
en kaupverð bátsins kr. 23000,00. Skyldi stefndur greiða
kaupverð húseignarinnar þannig, að hann tæki að sér
veðskuldir þær, er á henni hvíldu, samtals að upphæð kr.
58900,00, en greiddi eftirstöðvarnar kr. 11100,00 við und-
irskrift afsals. Stefnandi átti hinsvegar að greiða kaup-
verð bátsins á þann hátt að taka að sér 12000,00 kr. skuld
við Landsbankann, er báturinn var veðsettur fyrir, en
greiða stefndum kr. 11000,00 er afsal færi fram. Voru út-
borganir aðilanna siðan látnar fallast i faðma, að öðru
leyti en því, að stefndur greiddi stefnanda i peningum
þær kr. 100,00 er útborgun hans var hærri en útborgun
stefnanda. Í samningnum var svo ákveðið, að bæði bát-
urinn og húseignin seljist í því ástandi, sem þau eru í á af-
salsdegi og ennfremur, að hvor aðilanna um sig fái arð af
hinu selda frá afsalsdegi, en greiði hinsvegar af því skatta
og skyldur og vexti af áhvilandi lánum til þess dags.

Stefnandi heldur því nú fram, að Ari Þórðarson, er
hann telur hafi verið umboðsmann stefnds við sölu áð-
.urnefnds vélbáts, hafi tjáð sér, áður en kaupin gerðust, að

831

báturinn væri í ágætu ásigkomulagi, en sjálfur kveðst
hann ekki hafa skoðað hátinnn. Síðar, er kaupin hafi
verið fullgerð, hafi það komið í ljós, að báturinn hafi alls
ekki verið sjófær, vélin alveg ónýt og ástandi bátsins yf-
irleitt þann veg farið, að hann telur sig hafa verið vel-
aðan með röngum frásögnum til kaupanna á honum og
sölu húseignarinnar, og eigi hann því rétt á að rifta hvoru»
tveggja samningunum, þar sem i raun og voru hafi verið
um makaskipti á þessum eignum að ræða.

Hefir stefnandi krafizt þess aðallega, að áðurgreindur
samningur frá 14. ágúst 1929 um kaup og sölu húseignar-
innar á Grundarstíg 11 og vélh. Magnús Guðnason RE.
169 verði riftað með dómi réttarins, og að stefndur verði
dæmdur til þess að skila honum aftur téðri húseign með
þinglesinni eignarheimild honum til handa að henni, svo
og að standa skil á öllum tekjum af húseigninni frá af-
salsdegi 14. ágúst 1929 til afhendingardags, að undan-
skildri húsaleigu af þeim hluta hússins, er hann (stefn-
andi) hafi notað sjálfur, enda greiði hann (stefnandi)
þá skatta og skyldur af eigninni, frá afsalsdegi. Þá krefst
stefnandi þess og, að stefndur verði með dóminum skyld-
:iður til þess að taka fyrrnefndan vélbát aftur, og sé þvi
jafnframt slegið föstu, að téður hatur sé sér með öllu ó-
viðkomandi. Svo verði stefndur dæmdur til þess að greiða
sér kr. 133,60 sem hann kveðst hafa orðið að láta úti fyrir
skoðun og lítilsháttar umhirðing á bátnum og loks, að
stefndur verði skyldaður til þess að greiða öll þau gjöld
og kostnað viðvíkjandi bátnum, sem eiganda hans beri að
greiða.

Til vara krefst stefnandi þess, að samningur hans um
kaup á margnefndum vélhát Magnús Guðnason RE. 169
verði dæmdur ógildur, að stefndur verði dæmdur til þess
að taka bátinn aftur og greiða áðurgreindar kr. 133,60,
svara til allra gjalda, er bátinn snerta eins og að framan
greinir, og loks að hann verði dæmdur til þess að greiða
sér mismuninn á umsömdu söluverði húseignarinnar á
Grundarstíg 11, er stefnandi telur hafa verið kr. 85000,00,
og veðskulda þeirra að upphæð kr. 58900,00, er stefndur
hafi tekið að sér, að viðbættum þeim kr. 100,00, er stefnd—
ur hafi þegar greitt, eða kr. 26000,00 með 5% ársvöxtuni
frá 14. ágúst 1930 til greiðsludags.

835

Til þrautavara krefst stefnandi þess, að stefndur verði
dæmdur til þess að greiða sér skaðabætur eftir mati
tveggja dómkvaddra ovilhallra manna fyrir það, er vant-
að hafi á að vélbáturinn hafi verið í fullkomnu notkunar-
hæfu ástandi er kaupin fóru fram. Og loks krefst stein—
audi málskostnaður að skaðlausu eða eftir mati réttarins
hver krafan, sem kynni að verða tekin til greina.

Stefndur hefir mótmælt öllum framangreindum kröf-
um stet'nandu og krafizt þess, að verða algerlega sýkn-
aður af þeim og að honum verði tildæmdur hæfilegur
málskostnaður hjá stefnanda eftir mati réttarins. Þá hefir
stefndur eftir árangslausa súttauinleitun gagnstefnt aðal—
stefnanda með utmirettarstefuu, dagsettri 14. september f.
á., til greiðslu á kr. 4389,49 ásamt 6% ársvöxtum frá sátta-
kærudegi gagnsakar 3. júní f. á. til greiðsludags og máls-
kostnaði i gagnsök.

Kröfur sínar í gagusökinni byggir gagnstefnaudi á því,
að í fyrsta lagi hafi hann þurft að greiða kr. 1389,37 vexti,
er áfallnir hafi verið á afsalsdegi en ógreiddir af lánum
þeim, sem hvilt hafi á fyrrnefndri húseign þegar hann
hafi tekið þau að sér. En þar sem í kaupsamningnum um
eignina sé berum orðum tekið fram, að aðalstefnandi eigi
að standa straum af lánum til afsalsdags, beri honum að
sjálfsögðu að endurgreiða þessa upphæð.

Þá hafi aðalstefnandi haft til afnota íbúð og söluhúð i
nefndri húseign og skuldi hann leigu fyrir húsnæðið yfir
tímabilið frá afsalsdegi til 14. maí f. á., kr. 350,00 á mán—
uði eða samtals 3150,00.

Loks kveðst gagnstefnandi hafa orðið sem ábyrgðar-
maður að greiða vexti áfallna eftir afsalsdag af lánum
þeim, er hvílt hafa á fyrrgreindum velbát enda þótt aðal-
stefnandi hafi eftir kaupsamningnum um bátinn átt að
standa straum af þeim og bera ábyrgð á bátnum að öllu
leyti eftir þann dag. Nemi vextir, er hann hafi þannig orð-
ið að greiða, að viðbættum flutuingskostnaði við bátinn, er
hann einnig hafi greitt vegna aðalstefnan'da, kr. 1407,15.

Samanlagt nema framangreindar upphæðir kr. 5946,52,
en frá því kveður gagnstefnandi eiga að dragast skuld
fyrir vörur, sem hann hafi tekið út í verzlun aðalstefn-
anda o. fl. eða samtals kr. 1557,03 og kemur þá hin umf
stefnda upphæð i gagnsökinni út.

836

Aðalsteinandi hefir viðurkennt fyrsta lið gagnkröfunn-
ar hér að framan að upphæð kr. 1389,37 réttan, og ekki
mótmælt serstaklega húsaleigukröfu gagnstefnanda, enda
hefir gagnstefnandi lagt fram skriflega viðurkenningu að-
alstefnanda fyrir því að liðir þessir séu réttir. Hinsvegar
hefir aðalstefnandi mótmælt sérstaklega síðasta lið gagn-
kröfunnar, eða upphæð þeirri, er gagnstefnandi telur sig
hafa greitt vegna bátsins, sem sér algerlega óviðkomandi
og krafizt sýknu af honum. Þá hefir hann og krafizt mals-
kostnaðar hjá gagnstefnanda í gagnsök.

Loks hefir gagnstefnandi með stefnu, útgefinni 12. marz
s. l., höfðað framhaldsgagnsök á hendur aðalstefnanda til
greiðslu á kr. 8130,27 með 6% ársvöxtum frá sáttakæru-
degi framhaldsgagnsakar 6. marz s. 1. til greiðsludags og
málskostnaði að skaðlausu. Kveður gagnstefnandi hinu
umstefndu skuld i framhaldsgagnsökinni þannig tilkomna,
að hann hafi orðið að greiða lán þau, er hvilt hafi á fyrr—
nefndum vélbat í Landsbankanum, þar sem aðalstefnandi
'hafi ekki staðið í skilum með þau, svo og ýms önnur
gjöld viðvíkjandi bátnum.

Kröfum þessum hefir aðalstefnandi eindregið mótmælt
og krafizt sýknu af þeim og málskostnaðar i framhalds
gagnsökinui hjá gagnstefnanda.

Aðalsök. Mótmæli sin gegn aðalkrötunni byggir gagn-
stefnandi á því, að jafnvel þó svo yrði litið á, að aðal-
stefnandi væri eigi bundinn við batskaupin og þeim yrði
rift, það ætti þá engin áhrif að geta haft á húsakaupin,
þar sem bátsverðið sé aðeins lítill hluti af húsverðinu og
það sé því ekki veruleg vanefnd á húsasölusamningnum
þó báturinn kynni að hafa verið gallaður og hefði því
ekki verið fullgild greiðsla að því leyti sem andvirði hans
hafi gengið upp í húsverðið. Rétturinn þykir nú verða að
fallast á framangreind mótmæli gagnstefnanda, enda verð—
ur ekki annað séð en að afsal hússins sé alveg sjálfstætt
og óháð bátskaupunum. Þar er ekki minnst einu orði á
bátinn, en slíkt hefði að sjálfsögðu verið eðlilegast, ef það
hafði átt að vera veruleg forsenda fyrir afsali hússins,
að báturinn væri samningshæt'ur. Verður þvi eigi séð, að
það hafi verið tilætlun aðilanna, að hús— og bátskaupin
stæðu og féllu saman og verður þá aðalkrafa aðalstefn-
anda ekki tekin til greina.

837

Varakröfunni hefir gagnstefuaudi mótmælt á þeim
grundvelli, að samkvæmt afsalinu fyrir bátnum sé hann
seldur í því ástandi, sem hann hafi verið í á afsals-
degi. Báturinn hafi þá og um það leyti, sem kaupin gerð—
ust, legið hér á höfninni og hafi aðalstefnanda því verið í
lófa lagið að skoða hann og reyna á hvern þann hátt, sem
honum hafi sýnst. Hafi hann því einskis verið dulinn um
bátinn eða ásigkomulagi hans og geti hann því sjálfum
sér um kennt, ef hann hafi keypt bátinn í þeirri trú, að
hann væri í betra ástandi en komið hafi á daginn. Þá
hefir gagnstefnandi mótmælt því eindregið, að áðurnefnd-
ur Ari Þórðarson hafi verið umboðsmaður eða erindreki
sinn við bátssöluna og haldið því fram, að starf Ara hafi
eingöngu verið það, að koma aðiljunum saman, en svo
hafi þeir samið algerlega um kaupin sjálfir. Telur hann
yfirlýsingar, sem Ari kunni að hafa gefið um ástand báts»
ins við aðalstefnanda, vera sér algerlega óviðkomandi og
verði bátskaupunum því ekki rift þótt þær hefðu verið
rangar.

Það getur nú ekki gegn mótmælum gagnstefnanda tal-
izt upplýst í málinu, að nefndur Ari hafi verið umboðs-
maður hans við umrædda sölu, þú að gagnstetnandi hafi
viðurkennt, að hafa greitt honum þóknun fyrir aðstoð við
að koma aðilunum saman Verður þvi að fallast á það hjá
stefnanda, að það geti ekki verið riftunarástæða fyrir að—
alstefnanda, þó að Ari kunni að hafa gefið honum rangar
upplýsingar um ásigkomulag vélbatsins í því skyni að
koma sölunni á bátnum í kring, en það atriði getur held—
ur ekki talizt koma greinilega fram í málinu.

Hinsvegar er það ljóst, bæði af framlagðri matsgcrð
tveggja dómkvaddra manna, er aðalstefnandi fékk út-
nefnda til þess að skoða bátinn, svo og öðru, er fyrir
liggur i málinu, að ásigkomulag bátsins hefir, er kaupin
gerðust, verið að mestu eins og aðalstefnandi heldur
fram, vélin í honum ónothæf eða jafnvel algerlega ónýt,
og báturinn að ýmsu öðru leyti í slæmu ástandi svo að
hann var alls ekki sjófær, enda hefir gagnstefnandi við-
urkennt undir rekstri málsins, að báturinn hafi verið
gallaðnr, og það verður að ganga út frá því, að honum
sem eiganda bátsins um nokkurt skeið hafi, er salan fór
fram. verið fyllilega kunnugt. um ástand hans.

838

Það er nú að vísu svo, að aðalstefnandi hefði átt að
skoða sjálfur eða fá fagmann til þess að skoða umrædd—
an vélbát fyrir sig áður en hann gerði út um kaupin á
honum, en ekki kemur fram að nokkur skoðun á bátu—
um hafi þá átt sér stað af halls hálfu. Hinsvegar lítur rétt—
urinn einnig svo á, að gagnstefnaudi hefði átt að skýra
aðalstefnanda frá göllunum áður en salan á honum fór
fram, þvi að telja verður, að gallarnir hafi verið þess
eðlis, að gagnstefnanda sem seljanda hafi hlotið að vera
það ljóst, að það hefði verið ákvörðunarástæða hjá aðal—
stefnanda fyrir kaupunum, að báturinn væri án þessara
galla ef þeir hefði borið á góma. En nú er það alls ekki
upplýst, að gagnstefnandi hafi skýrt aðalstefnanda frá
því, hve ásigkomulag bátsins var slæmt á söludegi, og
telur rétturinn þvi, að aðalstefnandi hafi á þeim grund—
velli rétt til þess að rifta bátskaupunum, og verður þá
varakrafa hans um ógildingu a samningnum frá 14. ágúst
1929 um kaup á vélbátnum Magnus Guðnason R.E. 169
tekin til greina, og er aðalstefnanda báturinn þá að sjálf-
sögðu óviðkomandi svo og allar skuldbindingar honum
viðvíkjandi, en gagnstefnanda ber hinsvegar að endur-
greiða þann kostnað, sem aðalstefnandi hefir haft í sam-
bandi við bátinn, og er hann eftir því sem aðalstefnandi
hefir ómótmælt haldið fram, kr. 133,60. Sem afleiðing af
riftingu bátskaupanua ber þá og að taka til greina vara-
kröfu aðalstefnanda um það, að gagnstefnandi verði
dæmdur til þess að greiða mismuninn á umsömdu kaup—
verði húseignarinnar a Grundarstíg 11 og veðskulda
þeirra að upphæð kr. 58900,00 er á henni hvíldu er kaup-
in fóru fram, að frádregnum þeim kr. 100,00, er gagn-
stefnandi hefir aður greitt. Nu heldur aðalstefnandi því
fram, eins og áður er tekið fram, að söluverð húseignar—
innar svo og kaupverð bátsins hafi verið 15000,00 kr.
hærra i raun og veru en ákveðið sé i samningnum og nemi
því mismunurinn á söluverði húseignarinnar og áhvilandi
veðskulda kr. 26100,00. En þar sem aðalstefnandi hefir
ekki gegn mótmælum gagnstefnanda sannað þessa stað—
hæfingu sína, ber að leggja verð það, sem tiltekið er í
samningnum til grundvallar um það hvað hið raunveru—
lega söluverð eignanna (bátsins og hússins) hafi verið,
og nemur þá áðurgreiudur mismunur þegar búið er að

839

draga fyrrgreindar kr. 100,00 frá, kr. 11000,00. Ber gagn-
stefnanda því samkvæmt framansögðu auk þess sem kaup-
samningnum um vélbátinn er rift, að greiða aðalstefnandu
kr. 11133,60 i aðalsök.

Gagnsök og framhaldsgagnsök. Samkvæmt því sem hér
að framan er tekið fram, ber aðalstefnandanum ótvírætt
að greiða 1. og 2. lið gagnkröfunnar í gagnsökiuni sam-
tals að upphæð kr. 4539,37 að frádregnum áðurgreindum
kr. 1557,03 : kr. 2982,34. Hinsvegar er við riftun báts-
kaupanna grundvöllurinn fallinn undan 3. lið kröfu
,gagnstefnanda i gagnsökinni svo og undan kröfum hans
i framhaldsgagusök og her þvi að sýkna aðalstefnanda af
þeim öllum.

Úrslit máls þessa (aðalsakar, gagnsakar og framhalds-
gagnsakar) verða þá samkv. framansögðu þau hér fyrir
réttinum, að áðurgreindur samningur um sölu á vélb.
Magnús Guðnason RE. 109 verður dæmdur ógildur og
gagnstefnandi dæmdur til þess að greiða aðalstefnand-
anum kr. 11133,69 + 2982,34 : 815l,26 með vöxtum eins
og krafizt hefir verið svo og málskostnað, er þykir hæfi-
lega ákveðinn kr. 400,00 með tilliti til þess, að aðalstefn-
andi tapaði gagnsökinni að nokkru leyti.

