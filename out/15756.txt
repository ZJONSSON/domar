Mánudaginn 14. dez. 1931.
Mánudaginn 14. dez. 1931.

Nr. 109/1931. Valdstjórnin (Jón Ásbjörnsson)
gegn
Sigurði Sæmundssyni
(Magnús Guðmundsson).
Vínbruggun.

Dómur lögregluréttar Gullbringu— og
Kjósarsýslu 19. mai1931: Ákærður, Sigurður Sae-
mnndsson, bóndi í Hvassahrauni i Vatnsleysustrandar-
hreppi í Gullbringusýslu, sæti einföldu fangelsi í 10 daga,
og greiði sekt i ríkissjóð, að upphæð kr. 500,00, innan 40
daga frá lögbirtingu dóms þessa, ella ber að afplána sekt—-
ina, að undangengnu árangurslausu fjárnámi, með ein-
földu fangelsi i 31 dag. Ákærður greiði og allan af málinu
leiddan og leiðandi kostnað. Áhöld þau, sem notuð hafa
verið við tilbúníng eða bruggun umrædds áfengis eru
upptæk gerð, og eyðileggist. Áfengið er upptækt gert, á-
samt áfengisbrugginu, og rennur andvirði þessi ríkissjóð,
sé það nokkurs virði.

Dóminum að fullnægja að viðlagðri aðför að lögum.

Dómur hæstaréttar.

Samkv. lögregluréttarstefnunni er kærði í máli
þessu aðeins sóttur til saka um brot gegn ll. kafla
' áfengislaganna og kemur því eigi til álita, hvort
hann hefir orðið brotlegur með sölu áfengis þess,
er hann bruggaði ólöglega.
Með eigin játningu kærða og öðrum gögnum er
það sannað, að hann hefir bruggað áfengi, er hann
hefir ætlað til sölu og hefir hann með þvi gerzt

356

brotlegur við 6. gr. laga nr. 64, 19. maí 1930 og a-
kveðst refsing hans samkvæmt 30. gr. sömu laga
fangelsi við venjulegt fangaviðurværi í 20 daga og
800 kr. sekt í "ríkissjóð, er afplánist með 40 daga
einföldu fangelsi, ef hún eigi fæst greidd innan
mánaðar frá lögbirtingu dóms þessa. Um máls-
kostnað í héraði og upptöku hins ólöglega áfengis
og bruggunaráhaldanna skal hinum áfrýjaða
dómi vera óraskað, en kærði greiði allan áfrýjun-
arkostnað sakarinnar, þar með talin málflutnings—
laun sækjanda og verjanda í hæstarétti, 60 kr. til
hvors.

Því dæmist rétt vera:

Kærði, Sigurður Sæmundsson, sæti 20 daga
fangelsi við venjulegt fangaviðurværi og greiði
auk þess 800 kr. sekt í ríkissjóð, er afplánist
með einföldu fangelsi í 40 daga fáist hún eigi
greidd innan mánaðar frá lögbirtingu dóms
þessa.

Um upptöku hins ólöglega áfengis og
bruggunaráhaldanna, svo og um málskostn—
að í héraði skal hinum áfrýjaða dómi óraskað.

Kærði greiði allan áfrýjunarkostnað sakar-
innar, þar með talin málflutningslaun sækj-
anda og verjanda í hæstarétti, málflutnings-
mannanna Jóns Ásbjörnssonar og Magnúsar
Guðmundssonar, 60 kr. til hvors.

Dómi þessum skal fullnægja með aðför að
lögum.

357

Forsendur hins áfrýjaða dóms hljóða svo:

Við húsrannsókn, að undangengnum úrskurði, er fram
fór i Hvassahrauni i Vatnsleysustrandarhreppi laugardag—
inn 28. febrúarmánaðar síðastliðinn, fundust í kjallara
iveruhússins þar tvær tunnur með geri, i aflæstu her-
bergi í kjallaranum, vandlega byrgðar með pokum, reið—
ingum o. fl. og lyktaði brugg þetta mjög af áfengi, og enn—
fremur fannst þarna Strokkur með samskonar vökva og i
fyrrgreindum tunnum. Samkvæmt vottorði Efnarannsókn-
arstofu ríkisins, dags. 2. marz þ. á., reyndist áfengismagn
sýnishorna af vökvum þessum þannig: af tunnunum og
strokknum, 28,6% niður í 4,58%. En auk þessa fannst við
húsrannsókn þessa í skáp í eldhúsinu, þriggja-pela flaska
full af hreinsuðu áfengisbruggi, er samkvæmt skýrslu
Efnarannsóknarstofu ríkisins, eða fyrrgreindu vottorði,
reyndist að áfengisinnihaldi að vera 31.4%. Bruggunar-
áhöld fundust einnig þar á bænum, í útihúsi, er ákærður
vísaði á.

Hefir ákærður, sem er 46 ára að aldri, kannazt við það,
að áfengisbrugg þetta tilheyrði honum, og að hann hafi
sjálfur íengizt við bruggunina í þeim tilgangi að neyta
þess áfengis, er framleitt yrði, svo og til að veita öðrum
og selja, en hann hefir jafnframt haldið því fram undir
rannsókn málsins, að Jón L. Hansson, bóndi í Móakoti í
Vatnsleysustrandarhreppi, sem nú rekur verzlun í Reykja—
vík, hafi fyrir 3 misserum siðan, flutt á heimili hans
bruggunaráhöld, og kennt honum hvernig bruggun á-
fengis færi fram, og í fyrstu hafi Jon þessi bruggað, og
jafnóðum flutt hið bruggaða áfengi af heimilinu, að á-
kærði hyggur, til Reykjavíkur og selt það þar, en að svo
hafi verið umsamið milli þeirra, Jóns L. Hanssonar og
hans, að Jón greiddi honum helming söluandvirðisins, er
Jón taldi vera 8 krónur alls á hvern liter áfengis, en er Jón
stóð eigi ákærða skil á hans hluta, segir hann, að slitnað
hafi upp úr viðskiptum þeirra, og ákærður einsamall ann-
azt bruggunina, sem þó hafi farið mjög minnkandi, og
ekki nema endrum og sinnum eftir það að þeir skildu.

Kveðst ákærður hafa fengið reikning frá verzlun Jóns
L. Hanssonar, að upphæð um 800 krónur, fyrir útteknar
vörur, en hann þá verið þeirrar skoðunar, að hann eigi
skuldaði manni þessum neitt að því er virðist, vegna við—

358

skipta þeirra út af áfengisbrugguninni, heldur miklu
fremur, að Jón skuldaði honum eitthvað, en er maður
þessi hafi hótað málshöfðun út af skuld þessari, og með—
fram vegna þess, að ákærður hafi hugsað, að Jón mundi
ljósta upp um áfengisbruggunina, hafi ákærður gengið
inn á að greiða konu Jóns L. Hanssonar 500 kr. gegn því
að Jón félli frá frekari kröfu gagnvart honum.

Á hinn bóginn hefir oftnefndur Jón L. Hansson undir
rannsókninni þverneitað, að vera nokkuð við áfengis-
bruggunina riðinn, beinlínis eða óbeinlinis, og hefir á-
kærðum eigi tekizt að benda á neitt því til sönnunar, enda
og sagt, að þessi viðskipti þeirra hafi farið fram með
mikilli leynd, svo um sönnun sé eigi að ræða. Vegna þessa
hefir eigi enn sem komið er þótt næg ástæða til þess .að
höfða mál gegn oftnefndurn manni, Jóni L. Hanssyni, fyr-
ir hluttöku hans í áfengisbruggun þessari eða sölu og
veitingu áfengis, sem ákærður hefir játað sig sekan i, en
dráttur á málshöfðun gegn ákærðum stafar af því, að
Jón þessi dvaldist norður á Hvammstanga, i sóttkví þar,
er brotið var upplýst, og einnig meðfram vegna eftir-
grennslana utanréttar um hlutdeild manns þessa i broti
ákærða, eða um áfengisbrot hans sjálfs hér að lútandi,
sem í sjálfu sér er sjálfstætt áfengislagabrot.

Brot hins ákærða virðist heyra undir II. kafla áfengis-
laganna nr. 64, 19. maí 1930, sbr. 6. gr. laganna, og ber
því að dæma hann samkvæmt 30. gr. sömu laga í 10 daga
einfalt fangelsi, svo og i sekt — er telst hæfileg vera 500 kr.,
er greiðist innan 40 daga frá lögbirtingu dóms þessa, ella
afplánist sektin, að undangengnu árangurslausu fjárnámi
lögum samkvæmt, með einföldu fangelsi í 31 dag. Ákærð—
ur greiði og allan af málinu leiddan og leiðandi kostnað.

Áhöld þau, sem notuð hafa verið við tilbúning eða
bruggun áfengisins, eru upptæk gerð og eyðileggjast, og
er áfengið ásamt áfengisbrugginu upptækt gert, og rennur
andvirði þess í ríkissjóð, sé það nokkurs virði.

359

