Mánudaginn 25. apríl 1932.

Nr. 129/1931. Landsbanki Íslands, 1“. h. þrotabús
Þórðar Flygenring (Th. B. Líndal)
gegn
H/f Kveldúlfur. (Jón Ásbjörnsson).

Kröfur áfrýjanda um riftun á skuldagreiðslum
gjaldþrota til stefnda eigi teknar til greina.

Dómur gestaréttar Hafnarfjarðar 3. nóv. 1931: H/f
Kveldúlfur í Reykjavík ber að sýkna af kærum og kröfa
um Landsbanka Íslands, f. h. þrotabús Þórðar Flygenring,
útgerðarmanns i Hafnarfirði, í máli þessu. —— Málskostn-
aður falli niður.

Dómur hæstaréttar.

Þann 25. okt. 1930 var bú Þórðar Flygenring út-
gerðarmanns í Hafnarfirði tekið til gjaldþrotameð-
ferðar og eftir að það við sakamálarannsókn út af
fjárreiðum hans hafði komið í ljós, að hann á
gjaldþrotaárinu hafði ívilnað sumum lánardrottn—
um sínum með greiðslu á skuldum til þeirra, þar á
meðal stefnda, var það ákveðið á skiptafundi í hú—
inu 23. jan. f. á., að höfða mál gegn stefnda, til
riftunar á skuldagreiðslum gjaldþrota til hans ár—
ið 1930 og fá hann dæmdan til að skila þeim aftur
í búið, og var Landsbanka Íslands falið að annast
málsreksturinn fyrir hönd þrotabúsins. Var riftun-
armálið rekið fyrir gestarétti Hafnarfjarðarkaup-
staðar og dæmt þar 3. nóv. f. á. með þeim úrslit-

583

um, að stefndi var sýknaður og málskostnaður lát—
inn falla niður.

Dómi þessum hefir verið áfrýjað til hæstarétt—
ar með stefnu, dags. 15. dez. f. á., og hefir áfrýj-
andi aðallega krafizt þess, að stefndur verði dæmd—
ur til að endurgreiða þrotabúinu kr. 104,990,77
með 6% ársvöxtum frá 22. okt. 1930, til vara fra
stefnudegi 16. febr. 1931, til greiðsludags og máls-
kostnað fyrir undirrétti og hæstarétti.

Stefndi hefir hinsvegar krafizt staðfestingar á
gestaréttardóminum og málskostnaðar i hæstarétti.

Í málinu hafa verið lagðir fram viðskiptareikn-
ingar stefnda við gjaldþrota, Þórð Flygenring, árin
1928, 1929 og 1930 fram að því að gjaldþrotaskipt-
in byrjuðu. Sýna reikningar þessir og annað, sem
upplýst er í málinu, að stefndi hefir öll þessi ár
keypt mikið af saltfiskframleiðslu gjaldþrota og
hafa kaupin ætíð farið þannig fram, að kaupverð
hvers farms hefir verið fært honum til tekna i
reikningunum og honum aftur færðar til útgjalda
upphæðir þær, er greiddar voru. Sést það og af
reikningunum, að stefndi hefir allajafna lánað
gjaldþrota allmiklar upphæðir til atvinnureksturs
hans gegn endurgjaldi af andvirði saltfisks þess, er
hann keypti af honum. Í árslok 1928 var svo komið
viðskiptum þeirra, að gjaldþroti skuldaði stefnda
kr. 59771,32. Fyrri hluta ársins 1929 minnkaði
skuldin að miklum mun, en jókst svo siðari hluta
ársins, að hún i árslok var kr. 137,674,48. En frá
ársbyrjun 1930 og þar til þrotabússkiptin byrjuðu
lækkaði skuldin úr þessari upphæð niður i kr.
32683,71 eða um kr. 104,990,77, og er það þessi upp-
hæð, sem áfrýjandi krefst, að stefndi verði dæmd—
ur til að skila þrotabúinu aftur.

584

Þessa kröfu sina byggir áfrýjandi á ákvæðum
23. gr. 1. nr. 25, 14. júní 1929 um gjaldþrotaskipti,
er heimilar þrotabúi að rifta og krefjast endur-
greiðslu i þrotabúið á greiðslum þeim. er gjald—
þroti hefir innt af hendi á undan gjaldþrotinu,
þegar hann hlaut að sjá, að gjaldþrotið mundi
bráðlega bera að höndum og með þvi ivilnað ein-
um lánardrottni öðrum til tjóns, ef líkur eru til
þess, að lánardrottni hafi verið kunnugt um ástæð-
ur þrotamanns þegar greiðsla fór fram.

Í málinu verður nú að telja það upplýst, að
gjaldþroti hafi þegar seint á árinu 1929 og i árs-
byrjun 1930, hlotið að sjá, að gjaldþrot hans mundi
bráðlega bera að höndum og sömuleiðis hefir það
sannazt i sakamáli því, er höfðað var gegn gjald—
þrota út af fjárreiðum hans, að hann hefir ivilnað
sumum lánardrottnum sínum með greiðslu skulda,
þar á meðal stefnda. Og hefir áfrýjandi einnig
haldið því fram, að líkur séu fyrir því, að stefnda
hafi verið kunnar ástæður gjaldþrota og að hann
hafi séð fyrir yfirvofandi gjaldþrot hans frá því
snemma á árinu 1930 eða jafnvel fyrir næstu ára—
mót áður. Er í því efni upplýst, að þrotamaður
hefir i prófum sakamálsins á hendur honum hor-
ið það, að hann hafi seint í nóvember 1929 minnzt
á það við einn framkvæmdarstjóra Kveldúlfs, að
hann byggist ekki við að sleppa við gjaldþrot nema
ef hann gæti slampazt af fram yfir vertíð og síðar
hafi hann minnst á þetta við sama framkvæmdar—
stjóra. Áfrýjandi hefir ennfremur haldið því fram,
að stefndi hafi af viðskiptum sínum við gjaldþrota
árið 1929 hlotið að sjá fjárhagsvandræði hans, er
innleystir voru fiskvixlar hans í Landsbankanum
og sömuleiðis hefir hann bent á, að stefndi hafi á

585

þessu ári fengið veð og ábyrgð fyrir nokkrum hluta
af skuld gjaldþrota. Ennfremur hefir áfrýjandi til
stuðnings málstað sínum tilfært það, að viðskipti
stefnda við gjaldþrota árið 1930 hafi verið með
öðrum hætti en viðskiptin á árunum 1928 og 1929,
á þann veg að á þessum tveimur árum hafi stefndi
greitt hundruð þúsunda af fiskverðinu til lúkning—
ar skuldum gjaldþrota við bankana, en á árinu
1930 hafi litið verið greitt til bankanna, en meira
en hin árin látið ganga til lúkningar skuld gjald—
þrota vð stefnda og fasteignarveð að auki fengið
til tryggingar nokkrum hluta hennar.

En öllu þessu hefir verið andmælt af hálfu
stefnda. Hlutaðeigandi framkvæmdarstjóri Kveld—
úlfs hefir afdráttarlaust undir lögreglure'ttarrann-
sókninni neitað því, að gjaldþroti hafi haustið 1929
eða siðan mínnzt á það við sig, að fjárhagur hans
væri þannig, að líkindi væru til, að hann yrði að
framselja bú sitt til gjaldþrotaskipta og verður
því ekki byggt á þessari skýrslu gjaldþrota, enda
ólíklegt, að viðtal hafi fallið eins og gjaldþroti
hermir, þar sem honum var áríðandi að njóta
lánstrausts hjá stefnda til framhalds atvinnurekstri
sínum og skýrsla gjaldþrota er einnig að öðru leyti
tortryggileg. Stefndi hefir þvert á móti haldið því
fram, að gjaldþroti hafi jafnaðarlega í viðtölum
sínum látið vel yfir atvinnurekstrinum og efna-
hag sínum. Er það upplýst, að í nóvembermánuði
1928 afhenti gjaldþroti stefnda skýrslu um efna—
hag sinn og voru eignir hans í henni taldar 550
þús. kr., en skuldir 436 þúsund kr. og skuldlaus
eign þannig 114 þúsund krónur. Kveðst stefndi
hafa treyst efnahagsskýrslu þessari, og því álitið
gjaldþrota vel stæðan og í viðskiptunum 1929 hafi

586

ekkert það komið fram, er vakið hafi grun um,
að hagur gjaldþrota hefði versnað á því ári. At-
vinnurekstur gjaldþrota hafi þá verið meiri og
blómlegri en nokkru sinni áður, hann hafi á því
ári bætt tveimur skipum við skipastól sinn og
byggt sér nýtt íbúðarhús og varið til þessa 150 þús—
und krónum til eignaaukningar, án þess að fá til
þess meiri lán en rúmlega 40 þúsund krónur, og
alla fiskvíxla gjaldþrota í Landsbankanum greiddi
stefndi eins og hann hafði lofað, er hann á miðju ári
keypti fiskbirgðir gjaldþrota, og um tryggingarnar,
er hann fékk á árinu, hefir hann tekið fram, að
gjaldþroti hafi boðið þær fram fyrir tilgreindum
lánum, er stefndi veitti honum til að greiða með
skuldir í erlendum bönkum. Stefndi kveðst því hafa
álitið fjárhag gjaldþrota góðan í árslok 1929 og ekki
verið neitt órólegur út af skuldinni um áramótin,
er átti að greiðast af fyrstu handbæru peningum,
er gjaldþroti fengi'á árinu. Reikningarnir sýna og,
að viðskiptin héldu áfram árið 1930 á sama hátt og
áður og frá því í febrúarmánuði og fram að gjald-
þrotum keypti stefndi fisk af gjaldþrota fyrir kr.
319,316,21 og fékk auk þess frá honum — að sleppt-
um jafriaðargreiðslum — peningagreiðslu og aðr-
ar greiðslur samtals kr. 66,797,12, en greiddi gjald—
þrota aftur á sama tíma til útlendra banka og i
peningum kr. 281,122,56, en mismunurinn gekk til
lúkningar upp í skuldina. Hefir stefndi óvéfengt
skýrt svo frá, að hann hafi fyrri hluta þessa árs
gefið eftir veð það og tryggingu, er hann fékk hjá
gjaldþrota á árinu 1929, en aftur síðar á árinu
fengið veð í íbúðarhúsi gjaldþrota til tryggingar
30,000 kr. láni, er hann veitti til greiðslu á erlendri
bankaskuld gjaldþrota, og viðskiptareikningur að-

587

ilja sýnir, að skuld gjaldþrota hefir farið smátt og
smátt lækkandi á árinu og var 11. ágúst komin nið-
ur i kr. 39,745,93, en þá byrjar stefndi á ný að lána
gjaldþrota peninga, þannig, að skuldin er 17. sept.
hækkuð upp í kr. 55037,46, en komst svo er síð-
asta saltfisksalan fór fram 11. okt., niður ikr.
32,683,71, benda öll viðskiptin á árinu 1930 til þess,
að stefnda hafi eigi verið kunnugt um fjárhags-
ástæður gjaldþrota eins og þær voru, og að hann
hafi eigi álitið gjaldþrot yfirvofandi.

Að öllu þessu athuguðu og sérstaklega því, að
stefndi hefir nokkrum mánuðum fyrir gjaldþrot-
in gefið gjaldþrota eftir veð þau og tryggingar, er
hann árið áður hafði fengið hjá honum, svo og
að viðurkennt er í málinu, að fram á síðasta mán—
uð fyrir gjaldþrotið höfðu engir víxlar á hendur
gjaldþrota verið afsagðir, engin kyrrsetning eða
fjárnámsgjörð farið fram í eigum hans og engin
málssókn hafin til innheimtu áfallinna skulda, þá
verður að líta svo á, að eigi séu fyrir hendi nægar
líkur fyrir þvi, að stefndi hafi séð fyrir, að gjald-
þrotið bráðlega mundi bera að höndum og verður
því greiðslum gjaldþrota upp í skuldina árið 1930
eigi rift, samkv. 23. gr. laganna um gjaldþrota—
skipti.

Í annan stað og til vara hefir áfrýjandi krafizt
riftingar á skuldagreiðslum gjaldþrota til stefnda,
samkv. 19. gr. gjaldþrotaskiptalaganna, er heim-
ilar riftingu á skuldagreiðslum, er fram hafa farið
síðustu 6 mánuðina með óvanalegum gjaldeyri.
Er fyrsta varakrafa áfrýjanda á þessum grundvelli
sú, að stefndi verði dæmdur til að endurgreiða i
þrotabúið kr. 79.797.50, með vöxtum, sem áður

segir, og er það upphæð sú, sem skuld gjaldþrota
38

588

til stefnda hefir lækkað um frá 18. júlí 1930, þar
til gjaldþrotaskiptin byrjuðu. Svo hefir hann og
gert aðrar varakröfur um lægri upphæðir. En þar
sem viðskiptareikningur stefnda við gjaldþrota
sýnir, að á síðustu 6 mánuðunum fyrir gjaldþrot-
ið hefir gjaldþroti innt greiðslurnar af hendi á
sama hátt sem undanfarin ár, þ. e. með saltfiski
eða andvirði saltfisks, er stefndi keypti af honum,
og þetta eftir eðli viðskiptanna eigi getur talizt
greiðsla með óvanalegum gjaldeyri, eru skilyrðin
fyrir riftingu skuldagreiðslunnar samkvæmt
nefndri lagagrein eigi fyrir hendi.

Samkvæmt framansögðu verður að sýkna
stefnda af kröfum áfrýjanda og staðfesta gesta—
réttardóminn, og þykir þá einnig rétt, að áfrýj-
andi greiði stefnda 500 kr. í málskostnað fyrir
hæstarétti.

Því dæmist rétt vera:

Gestaréttardóminum skal óraskað.

Áfrýjandí, Landsbanki Íslands, f. h. þrota—„
bús Þórðar Flygenring, greiði stefnda, h/t'
Kveldúlfur, 500 kr. í málskostnað fyrir hæsta—
rétti að viðlagðri aðför að lögum.

Forsendur hins áfrýjaða dóms hljóða svo:

Með. stefnu, útgefinni 16. febrúar þ. á., hefir stefnand-
inn, Landsbanki Íslands, f. h. þrotahús Þórðar Flygen-
ring, útgerðarmanns í Hafnarfirði, að undangenginni
ályktun skiptafundar í téðu þrotabúi um málshöfðun,
verklegra (nota), m. in., 8. gr. tolllaga fyrir Ísland frá 11.
greiðslum framför-num á árinu 1930 milli gjaldþrota og
hins stefnda félags, h. f. Kveldúlfs í Reykjavik.

Er þess í stefnunni krafizt, að félag þetta, eða með-

589

limir þess, verði dæmdir til'þess að greiða stefnanda, t'.
h. greinds þrotabús, kr. 104.990.77, ásamt 6% ársvöxtum
frá 25. okt. 1930, eða til vara frá stefnudegi til greiðslu-
dags, svo og málskostnað að skaðlausu, samkv. taxta
Málaflutningsm.fél. Íslands. Jafnframt er Landsbanka Ís-
lands og Útvegsbanka Íslands h/t' geymdur allur réttur,
er þeir kunna að eiga gegn hinum stefndu, ef má] þetta
tapaðist.

Tildrög málsins telur stefnandinn eða umboðsmaður
hans vera þau, að við hina lögboðnu lögreglure'ttarrann-
sókn út af gjaldþrotinu, hafi komið fram, að skv. reikn—
ingum hinna stefndu, hafi skuld gjaldþrota við þá 1. jan.
1930 numið kr. 137.ti74.48, en er hann 25. október í. á. hafi
orðið gjaldþrota, hafi skuldin aðeins numið kr. 32.683.71,
og skuld gjaldþrota við hina stefndu, eða hið stefnda
hlutafélag þannig lækkað um kr. 104,990,77, og er því af
stefnanda eða umboðsmanni hans haldið fram, að við-
skipti gjaldþrota og hinna stefndu á árinu 1930, og jafn-
vel í lok ársins 1929, bendi til þess, að þrotamaður hafi
hlotið að sjá, að gjaldþrot hans mundi bráðlega bera að
höndum, og að framkvæmdastjórum hins stefnda hlutafé-
lags hafi hlotið að vera kunnugt um þetta fjárhagslega
ástand hans, enda og gögn fram komin um það í réttar—
prófunurn, að svo hafi verið, að skuldalækkunin á um-
ræddu tímabili stafi meðfram af greiðslum þrotamanns
með óvenjulegum gjaldeyri, svo sem fiski, kolum, salti
o. fl. og loks, að gjaldþroti hafi verið raunverulega „in-
solvent“ þegar í ársbyrjun 1930.

Með skírskotun til ákvæða gjaldþrotaskiftalaganna, nr.
25, 14. júní 1929, 19., 21. og 23. gr., er þesssvo krafizt, að
að rift verði viðskiptum gjaldþrota og hinna stefndu á
greindu tímabili, sem leitt hafi það af sér, að skuld hans
við hið stefnda hlutafélag hafi lækkað um hina um-
stefndu upphæð.

At' hálfu félagsins er því eindregið mótmælt, að fyrr-
umgetin viðskipti þeirra við nefndan gjaldþrota heyri að
nokkru leyti undir hin fyrrtilvituuðu lagaákvæði, og er
þess krafizt, að félagið verði algjörlega sýknað, og því,
eða hinum stefndu verði tildæmdur hæfilegur málskostn—
aður eftir mati réttarins.

Þegar við hið fyrsta yfirlit viðskipta gjaldþrota við hið

590

stefnda hlutafélag, samkv. hinum framlögðu skjölum þar
að lútandi, kemur það berlega í ljós, að viðskipti þessi
hafa haldizt stöðugt og föst nokkur undanfarin ár, og eru
aðallega i þvi innifalin, að gjaldþrotamaður hefir selt fé-
laginu, sem um lengri tíma hefir talizt vera aðal fiskút—
flytjandi landsins, saltfisk, sem undantekningarlaust hefir,
þegar sala i hvert sinn hefir farið fram, verið færður
honum til tekna, eða söluandvirði hans, á áframhaldandi
viðskiptareikning hans við félagið, sem svo, eftir hans til-
vísun, hefir verið borgað af fiskkaupanda til ýmsra við-
skiptamanna gjaldþrota, venjulegast með ávísunum félags-
ins, stiluðum til bankastofnana og annara hér innlendis, og
til viðskiptastofnana og manna i útlöndum, sem oft og tíð-
um hafa numið stærri upphæðum en andvirði hins selda
fisks i það og það skipti hefir numið og jafnaðarlega
hefir á þennan hátt verið sú útkoman, að gjaldþroti hefir
staðið i allmikilli skuld við hið stefnda hlutafélag, sem
jafnan virðist hafa borið mikið traust til hans i viðskipt—
um, eða stutt atvinnurekstur hans með fjárframlögum
eftir þörfum í það og það sinn, án tillits til fisksölu hans
til félagsins sérstaklega eða „status“ þá og þá. Virðist
samkvæmt því, sem fram komið er i málinu, viðskipti
þessi á undanförnum tveim til þrem árum, hafa haldizt
tilbreytingalitið, og eigi vera sérstaklega miðuð við ann-
að en eðlilega viðskiptaþörf beggja öll þessi árin, og engu
síður á siðast-umliðnu ári, en árin þar á undan, eða á 6
_mánaða timabilinu á undan gjaldþrotinu, sem lögin aðal-
lega miða við, þegar um riftingu er að ræða á gjörning-
um, eða að fjárhagslegum viðskiptum lúta, fremur en ella,
t. d. skuld gjaldþrota við félagið skömmu áður en gjald-
þrotið átti sér stað, hækkað úr 10 þúsund krónum upp i
78 þúsund krónur, sem og er ótvíræð sönnun þess, með-
al annars, að hinu stefnda hlutafélagi, eða framkvæmda-
stjórum þess, eigi hafi þá verið kunnugt um, eða haft
pata af þvi nokkurn verulegan, að gjaldþroti væri „in—
solvent“ maður fremur en öðrum viðskiftamönnum hans
eða viðskiptastofnunum, svo sem stefnanda sjálfum og fl.
og getgátur i þá átt næsta ósennilegar — þrátt fyrir það,
að með réttarprófunum hefir sannazt, að gjaldþroti hafi
í raun og veru þegar um áramótin 1929 og 1930 verið „in-
'solvent“ miðað við útkomu á sölu eigna hans eftir gjald-

591

þrotið og heldur óhagstæðrar afurðasölu á árinu 1930,
virðist eigi neitt verulegt eða sérstakt atvik benda til
þess, þegar viðskipti hans eða félagsins yfirhöfuð eru al-
huguð í heild sinni, hvorki að félaginu eða framkvæmd—
arstjórum þess, hafi verið kunnugt um það að svo hafi
verið ástatt með gjaldþrota, eins og sannazt hefir eftirá,
né heldur að hann með ráðstöfunum sínum á hérumræddu
tímabili, hafi að yfirlögðu ráði ætlað að ívilna stefndum
á kostnað annara lánardrottna gjaldþrota, þótt honum
sjálfum hafi hlotið að vera það nokkurnveginn vitanlegt
eða átt að vera það, að hann eigi gat orðið staðið í skil-
um yfirhöfuð, sbr. þó mjög ófullkomið og ábótavant bók—
hald hans, heldur hafi hér verið um venjuleg og jafnvel
eðlileg viðskipti þeirra á milli að ræða, eða samskonar og
undanfarin ár, áður en gjaldþrot gat til tals komið, eða
það af nokkrum fyrirsjáanlegt.

Ber þvi að sýkna hið stefnda hlutafélag í máli þessu,
en málskostnaður virðist eftir atvikum eiga að falla niður.

