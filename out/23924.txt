Mánudaginn 14. marz 1932.
Mánudaginn 14. marz 1932.

Nr. 88/1931. Metúsalem Jóhannsson, f. h. m/s.
Hænis, og Ásgeir Þorsteinsson, f. h.
Samtryggingar íslenzkra botnvörp-
unga (Jón Ásbjörnsson)

gegn
Pálma Loftssyni, f. h. Skipaútgerð-
ar ríkisins og gagnsök
(Stefán J. Stefánsson).

Björgunarlaun tildæmd varðskipi útbúnu með

björgunartækjum.

Dómur sjór-etta!“ Reykjavíkur 11. júlí 1931: Steindir,
eigandi og vátryggjendur m/s Hænir B. E. 261, Metúsalem
Jóhannsson og Samtrygging íslenzkra botnvörpunga,
greiði stefnanda, Pálma Loftssyni, f. h. Skipaútgerðar rik-
isins, kr. 10,000,00 — með 5% ársvöxtum frá 8. jan. þ. á.
til greiðsludags, og hefir stefnandi sjóveðrétt fyrir hinni
tildæmdu upphæð í nefndu skipi.

Málskostnaður fellur niður.

Dóminum ber að fullnægja innan 3ja sólarhringa frá
lögbirtingu hans að viðlagðri aðför að lögum.

Dómur hæstaréttar.

Máli þessu hafa báðir aðiljar skotið til hæstarétt—
ar, aðaláfrýj endur með áfrýjunarstefnu, útg. 25. ág.
s. 1. og gagnáfrýjandi með gagnáfrýjunarstefnu,
útg. 16. sept. s. 1. Hafa aðaláfrýjendur hér fyrir rétt-
inum gert þær kröfur, að fjárhæð sú, er þeir með
undirréttardóminum voru dæmdir til að greiða,
verði lækkuð þannig, að gagnáfrýjanda verði til-
dæmd hæfileg þóknun fyrir björgunina eftir mati
réttarins, og að sér verði tildæmdur hæfilegur máls—
kostnaður í báðum réttum. Gagnáfrýjandi hefir
hinsvegar krafizt þess, að sér verði tildæmdar
25000 kr. í björgunarlaun, eða til vara lægri upp-

519

hæð eftir mati réttarins, með 6% ársvöxtum frá 8.
jan. 1931 til greiðsludags, að viðurkennt verði með
dómi, að hann eigi sj óveðrétt i m/s Hæni fyrir upp-
hæð þessari, og að sér verði tildæmdur málskostn-
aður í báðum réttum eftir mati hæstaréttar.

Aðaláfrýjendur halda því fyrst og fremst fram,
að þar sem Ægir sé rikisskip, þá beri því ekki
björgunarlaun eftir sömu reglum og skipum, sem
eru eign einstakra manna, heldur aðeins þóknun
fyrir björgunina, er miðist við beinan kostnað
varðskipsins við hana. Telja þeir, að landsstjórnin
hafi með tilgreindum ummælum dómsmálaráð-
herra á Alþingi 1928 lýst því yfir, svo að skuldbind-
andi sé, að eigi myndu verða heimt venjuleg björg—
unarlaun af hennar hálfu fyrir hjálp, er varðskip
ríkisins kynnu að veita skipum, sem stödd eru í neyð.

Um varnarástæðu þessa, sem einnig lá fyrir sjó-
dóminum, en sjódómurinn tók enga afstöðu til við
dóm sinn í málinu, eins og honum þó bar að gjöra,
skal þess fyrst getið, að eigi verður talið, að nein
slik skuldbindandi yfirlýsing felist í umræddum
ummælum dómsmálaráðherrans. Að öðru leyti skal
það tekið fram, að það má teljast alþjóðarréttar-
regla, er gildir þar sem lög hlutaðeigandi lands
eigi mæla öðru vísi fyrir, að eigi sé heimilt að krefj-
ast ríkinu til handa hjörgunarlauna af skipum, er
herskip bjarga, þó sumstaðar sé talið, að þeim
mönnum af áhöfn herskipsins, er að björguninni
vinna, beri réttur til björgunarlauna með svipuð-
um hætti og áhöfn annara skipa, er að björgun
vinna. Regla þessi byggist á þeirri skoðun, að það
sé eitt af aðalhlutverkum herskipa, að veita öðr-
um skipum hjálp, sem í vanda eru eða neyð.

Um önnur skip, sem ríkiseign eru, en herskip, t.

520

d. kaupför, verður aftur á móti eigi talið, að slík
alþjóðaréttarregla gildi.

Um aðstöðu varðskipanna íslenzku að þessu leyti,
eru engin ákvæði í íslenzkum lögum. Ísland á eng-
an herflota og verða þau því eigi talin til herskipa
beinlínis, enda þó löggæzlustarf það, er þeim er aetl—
að, sé venjulega falið herskipum hjá þeim þjóðum,
sem herflota eiga.

Ægir er búinn út með björgunartækjum framar
því, sem títt mun vera um slík varðskip og virðist
því vera ætlað að vinna frekara að björgun en slík-
um skipum að jafnaði er ætlað. Þykir með tilliti til
þessa eigi vera ástæða til að hafna kröfu gagná-
frýjanda um björgunarlaun, af þeirri ástæðu, að
hún færi í bága við áðurnefnda alþjóðarréttareglu.
Því er eigi mótmælt, að önnur skilyrði fyrir því að
að björgunarlaun eigi að greiða séu fyrir hendi í
þessu tilfelli og er ágreiningurinn í máli þessu að
öðru leyti um það eitt, hversu há björgunarlaunin
skuli vera. Með tilliti til þess hversu mikilli hættu
Hænir var i, til þess hversu vel björgunin tókst, til
verklægni þeirrar og atorku, er bjargendur virðast
hafa unnið með að björguninni, til þess aðferð
Ægirs á strandstaðinn, björgunin sjálf og flutning-
ur Hænis til Akureyrar tók rúmlega tvo sólar-
hringa, og til annara atvika við björgunina, þá
þykja björgunarlaunin hæfilega ákveðin í hinum
áfrýjaða dómi 10000,00 kr. og ber því að staðfesta
hann að niðurstöðu til, en málskostnaður í hæsta-
rétti þykir rétt að falli niður.

Þvi dæmist rétt vera:
Hinum áfrýjaða dómi skal óraskað.
Málskostnaður í hæstarétti fellur niður.

521

Forsendur hins áfrýjaða dóms hljóða svo:

Mál þetta hefir höfðað með stefnu, dags. 8. jan. þ. á.,
Pálmi Loftsson, í. h. Skipaútgerðar ríkisins, gegn stefnd-
um, Metúsalem Jóhannsyni, eiganda m/s Hænir, og Sam-
trygging isl. hotnvörpunga, vátryggjendum sama skips, til
greiðslu 25,000 kr. björgunarlauna með 6% ársvöxtum frá
stefnudegi til greiðsludags, og málskostnaðar að skaðlausu.
Svo krefst stefnandi, að honum verði tildæmdur sjóveð-
rétturw i m/s Hænir R. E. 261 fyrir hinum tildæmdu upp-
hæðum.

Stefndir hafa krafizt aðallega, að stefnanda verði til—
dæmd hæfileg þóknun fyrir björgunina eftir mati réttar-
ins, er miðist við beinan kostnað varðskipsins, en til vara
að krafan um björgunarlaun verði lækkuð stórlega, og þau
sett hæfileg að mati réttarins, og eigi hærri en 5000 kr.,
málskostnaðarkröfu stefnanda mótmæla stefndir einnig og
krefjast málskostnaðar sér til handa eftir mati réttarins.

Tildrög málsins eru þau, að m/s Hænir sigldi i þoku
aðfaranótt 25. ágúst f. á. upp á grunn vestan á Rifstanga á
Melrakkasléttu. Þegar eftir að skipið tók niður fóru skips-
menn í land á bátum frá skipinu, nótabátum og léttibát og
björguðu þeim og nótinni ásamt farangri skipsmanna á
land og undan sjó. Hafðist skipshöfnin síðan við að mestu
leyti i landi á bænum Rifi þar til varðskipið Ægir, að því
er virðist að beiðni eiganda, kom á strandstaðinn 3. sept.
og sótti skipshöfnina að undanteknum skipstjóra, sem
framvegis hafðist við í Rifi. Í umrætt sinn athugaði skip-
herrann á Ægi dýpi og hotnslag umhverfis hið strandaða
skip með þá möguleika fyrir augum að draga mætti það
af grunni. Árdegis 4. sept. kom varðskipið með skipverja
Hænis til Siglufjarðar. Gaf þá stefnandi stefndum kost á
þvi, að varðskipið gerði tilraun til að draga Hænir á flot,
gegn því að setja 5000 króna tryggingu fyrir skemmdum
á björgunartækjum. Þessu tilboði tóku vátryggjendur
Hænis jafnframt því að þeir samþykktu, að varðskipið
leigði kafara fyrir 500 kr. og beiddust vátryggjendur
þess, að tilraunin væri gerð svo fljótt sem kostur væri, en
aðrir samningar um björgunina eða laun fyrir hana voru
ekki gerðir.

Þann 6. sept. tók varðskipið kafara, „ásamt öllu til-
heyrandi“ á Akureyri og lögðu þegar af stað á strandstað-

522

inn og var undirbúningur hafinn þar um miðjan næsta
dag til þess að draga Hænir út. Var unnið þann dag allan
að þéttingu Hænis og að velta honum yfir á stjórnborðs-
hlið, haldinn vörður og unnið um nóttina, skemmdir
þettaðar a bakborðshlið og kl. 10,22 ard. 8. 'sept. var byrj—
að að hala i Hænir og eftir 7 mínútna tog rann hann af
grunninn. Kl. 2,40 síðdegis var búið að ganga frá öllu til
undirbúnings drætti skipsins, og þá lagt af stað með það,
og í þessari sömu ferð tök varðskipið nótaháta, léttibát og
nót Hænis i land og flutti til Akureyrar. Hinn 9. sept. kl.
1,30 árd. var komið með skipið til Akureyrar og sam—
kvæmt ósk vátryggjenda var það dregið upp i dráttar-
braut Akureyrar, kl. 9,55 ard. til bráðabirgðaaðgerðar og
allt, sem skipinu tilheyrði tekið þar til geymslu.

Hænir er smiðaður'1913 úr furu, 60 tonn br., 55 tonn
undir þilfari, 20 tonn nettó, með rúmri 100 hestafla
hreyfive'l og auk þess 4 hestafla hjálparvél. Var vátryggður
hjá Samt. ísl. botnvörpunga fyrir 45 þús. kr. að viðbætt-
um 15 þús. kr. Interesse fyrir algerðum skipstapa.

Mat á verðmæti skipsins eftir björgunina, skemmdum
og viðgerðarkostnaði hefir farið fram svo sem hér segir:

Tveir menn útnefndir af bæjarfógetanum á Akureyri,
samkv. beiðni skipherra varðskipsins, mátu skemmdir á
skipi, bátum og veiðarfærum -9. sept. 1930 á 15 þús. kr.
Þessu mati vildi gerðarbeiðandi ekki una, og útnefndi þá
sama yfirvald 4 menn til að framkvæma yfirmat, er fram
fór næsta dag, og mátu þeir téðar skemmdir á kr. 12,200.
_— Þessi síðari virðing tók þó ekki til radiotækja, sem í
Hænir kváðu hafa verið og til nótarinnar.

Hinn 16. sept. útnefndi áðurnefnt yfirvald enn 2 menn
eftir beiðni forstöðumanns dráttarbrautar Akureyrar til að
virða Hænir að framfarinni bráðabirgðaviðgerð þar, og
fór sú virðing fram sama dag, og var skipið virt á 41,800
kr. Þessi virðing er eiginlega ekki byggð á verðmæti skips—
ins, en virðingarmenn segja að úr því að skipið sé vátryggt
fyrir 60,000 kr. og skemmdirnar hafi verið metnar á 12,200
kr., þá liggi beinast við að meta það 47,800 kr., en þar sem
skip séu litt seljanleg og ekki i háu verði, en viðgerðir
dýrar, „því margt virðist vera móti hvoru öðru nú á dög-
um“, meta þeir skipið 41,800 kr. eins og sagt var. Við þetta
mat vildi gerðarbeiðandi ekki una og útnefndi bæjarfóget-

523

inn á Akureyri nú 4 yfirmatsmenn og hljóðar virðingar—
gerð þeirra, dags. 17. sept., svo: „Í því ástandi, sem skip-
ið er nú, virðum við það með vél og tilheyrandi á kr.
46.000. Á grundvelli þessara virðinga krefst skipherra
varðskipsins í bréfi til stefnanda, dags. 20, sept., að heimt-
uð verði 25 þús. króna björgunarlaun, og bendir á, að
fyrir utan þá áhættu að fara með áhöld i land til björgun—
arinnar, sem samkv. skra hans voru 21865,66 kr. virði, og
gátu á þessum stað „öll tapast við minnstu hreyfingu í
sjónum, hefir varðskipið tvívegis farið langa leið fram og
til baka, til þess að athuga skipið og bjarga þvi, og eins til
þess að sækja kafarabúning og menn með honum til Akur—
eyrar, sem þegar hefir verið greitt frá skipinu“.

Eftir að hið bjargaða skip hafði verið flutt til Reykja-
víkur voru þar, samkv, beiðni stefndu, dómkvaddir 2
menn til að meta skipið, þar sem það stóð í Slippnum, og
mátu þeir skipið með vél og tilheyrandi á kr. 30,000, og
báða nótabátana auk þess á kr. 1500,00. Var siðan leitað
tilboða um viðgerð á skipinu og komu 2 tilboð, annað á
kr. 37035,00 og hitt á kr. 34800,00. Þessum tilboðum um
viðgerð sáu vátryggjendur sér ekki fært að taka og lauk
svo, að þeir auglýstu skipið til sölu 3. febr. þ. á., í tveim-
ur dagblöðum bæjarins, í því ástandi, sem það var, eftir að
það var flutt hingað, og án þess að nokkur viðgerð færi
fram á því, og seldu það utan uppboðs 15. apríl þ. á. fyrir
kr. 13000,00, fyrir skipið með vél og tilheyrandi, en kr.
5700 fyrir nót og nótabáta.

Það skal þegar tekið fram, að um björgunarlaun er ekki
að ræða nema fyrir skipið sjálft, en um þóknun fyrir
vinnu við og flutning á bátum og nót frá strandstaðnum
til Akureyrar, og björgun skipsins er lokið af varðskipsins
hálfu, þegar því var komið til Akureyrar. Nú er það enn-
fremur að athuga við matsgerðir þær, er fram fóru á Ak-
ureyri, að þar hefir ekki farið fram sérstök virðing á skip-
inu sjálfu, það er hinu hjargaða verðmæti, þvi að bæði
eru virðingargerðir þær, er fram fóru á skipinu á Akur-
eyri, framkvæmdar eftir að bráðabirgðaviðgerð fer fram,
án þess að getið sé, hver verðmætisaukning var að viðgerð
þessari og þær miðaðar við vátryggingaruppbæð fyrir
gjörvöllu skipstjóni, að frádregnu virðingarverði á
skemmdum á skipi, bátum og nót, og svo hefir lögmæt stað—

34

524

festing þessara matsgerða, sem mótmælt hefir verið af
stefndum sem röngum, ekki farið fram. Af þessum ástæð-
um getur sjórétturinn ekki talið þessar virðingar sönnun
um verðmæti hins bjargaða. Virðing sú, sem framkvæmd
var á skipinu hér í Reykjavik, og sem mótmælt hefir ver—
ið sem rangri og óstaðfestri, getur heldur ekki talizt full
sönnun fyrir verðmæti skipsins eins og það var, er kom-
ið var með það til Akureyrar að björgun lokinni, auk þess,
sem virðingargerð þessi var ekki löglega framkvæmd. Og
loks hefir stefnandi mótmælt þvi, að söluverð hins bjarg-
aða skips sé gild sönnun fyrir verðmæti þess, og með til-
liti til þess hvernig salan var framkvæmd og að hún fór
ekki fram fyrr en rúmum 7 mánuðum eftir að björgunin
fór fram, þykja mótmæli stefnanda hafa við rök að styðj-
ast, enda þótt ekki hafi verið bornar brigður á það, að
stefndur hafi ekki fengið annað eða hærra verð fyrir hið
selda en áður er greint. Með tilliti til alls þessa og með
hliðsjón af tilboðum þeim, sem gerð voru af 2 æfðustu og
fullkomnustu skipasmiðastöðvum hér um viðgerð á skip-
inu, verður engan veginn litið svo á, sbr. og ákvæði 230.
gr. Sign., að verðmæti hins hjargaða komi aðallega til
greina i þessu máli, er ákveða skal björgunarlaun fyrir
þessa litlu, mannlausu, stórskemmdu fleytu, heldur timi,
vinna og áhætta, sem lögð var i sölurnar til þess að draga
hana af grunni samkv. ósk stefnds, sem hlaut að sjá að
hér var miklu teflt fram til að bjarga litlu.

Að vísu verður að neita því sem fjarstæðu, sem stefn-
andi hefir haldið fram í máli þessu, að skipherra Ægis
hafi farið að leggja varðskipið, sem kostar 0. 930 þús. kr.
í hættu til að draga þetta verðlitla skipsflak af grunni, en
önnur björgunartækin hafa augljóslega verið lögð í mikla
hættu, enda segir skipherrann það sjálfur. Þá er það og
sýnt hér á undan, að varðskipið varði mjög miklum tima
og fyrirhöfn til starfs þessa, og það var leyst af hendi með
tvímælalausri atorku, dugnaði og verklægni. Ennfremur
ber að lita á það, að varðskipið er sérstaklega útbúið til
björgunar, þótt skipið sé ekki gert út til að reka björgun-
arstarfsemi sem atvinnurekstur, þar sem tækjum þessum
verður stöðugt að halda við með miklum kostnaði.

Samkvæmt þessu, sem nú hefir verið talið, litur sjórétt-
urinn svo á, að stefnanda beri að tildæma i björgunarlaun,

525

og fyrir útlagðan kostnað við kafara, og fyrir vinnu við
báta og nót og flutning þessa til Akureyrar, samtals upp-
hæð, sem með hliðsjón af hinu bjargaða verðmæti, þykir
eiga að nema 10,000 krónum þar i einnig innifalinn kostn—
aður við mál þetta. Í vexti ber stefndu að greiða 5% af
upphæðinni frá stefnudegi og ber stefnanda sjóveðréttur
i m/s Hænir R. E. 261 fyrir hinni tildæmdu upphæð.

