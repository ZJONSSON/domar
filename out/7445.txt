Miðvikudaginn 20. maí 1931.
Nr. 75/1930. H/f Trolle & Rothe, f. h. h/f Skuld

(Sveinbjörn Jönsson)
gegn
Guðmundi Albertssyni
(Pétur Magnússon).

Skaðabætur fyrir skemmdir á fiskfarmi.

Dómur sjóréttar Reykjavíkur 3. júli
1 9 3 0: Stefndur, Guðmundur Albertsson, á að vera sýkn
af kröfum stefnandans, Trolle & Rothe, í þessu máli.

Stefnandi greiði stefndum málskostnað með kr. 150,00
innan þriggja sólarhringa frá lögbirtingu dóms þessa, að
viðlagðri aðför að lögum.

167

Dómur hæstaréttar.

Samkvæmt skoðunar- og matsgerð hinna dóm-
kvöddu manna í Hafnarfirði orsökuðust skemmd-
irnar á fiskinum sumpart af því, að vatn hafði
komið niður um lestarop skipsins sökum leka á
hlífidúkunum yfir lúkuopinu og sumpart af því, að
kolamylsna hafði fallið á fiskinn úr lestarrúmi
skipsins og var farmflytjandi samkvæmt I47. gr.
siglingalaganna skylt að bæta tjón þetta. Og þar
sem umboðsmaður farmflytjanda krafðist eigi yfir-
matsgerðar og lét afhenda stefnda hinn skemmda
fisk eftir að matið fór fram, þá verður að líta svo
á, að viðskipti stefnda og farmflytjanda hafi ver—
ið gerð upp samkvæmt 206. gr. siglingalaganna um
leið og stefndi greiddi farmgjaldið, þannig, að
hlýta skyldi matinu á skaðabótunum sem endan-
legu. Var stefnda því heimilt að draga matsupp-
hæðina, 3500 kr., frá farmgjaldinu svo sem hann
gerði, enda er það eigi sannað, að frádrættinum
hafi verið mótmælt.

Að þessu athuguðu og að öðru leyti samkvæmt
ástæðum hins áfrýjaða sjóréttardóms ber að stað-
festa hann.

Eftir þessum úrslitum verður áfrýjandi að greiða
stefndu málskostnað í hæstarétti, er ákveðst 300 kr.

Því dæmist rétt vera:

Hinum áfrýjaða sjóréttardómi skal óraskað.
Áfrýjandí, h/f Trolle & Rothe, f. h. h/f Skuld,
greiði stefndu, Guðmundi Alhertssyni, 300 kr.
í málskostnað fyrir hæstarétti, að viðlagðri'að-
för að lögum.

168

Forsendur hins áfrýjaða dóms hljóða svo:

Haustið 1927 fór skipið Bottenhavet, frá Kaupmanna—
höfn, til nokkurra hafna hér á landi til að sækja fiskfarm.
er flytja atti til Spánar. Á leiðinni kringum landið hreppti
skipið vond veður og þegar það kom til Hafnarfjarðar
kom það í ljós, að nokkuð af iarminum hafði skemmzt.
Voru það 327 fiskpakkar, sem stefndur atti. Samkvæmt
beiðni miðlara skipsins var tjónið, sem sumpart stafaði
af þvi, að vatn hafði komizt að far'minum og sumpart af
kolasalla, sem dropið hafði á fiskinn úr lest skipsins,
metið af tveimur dómkvöddum mönnum, fiskimatsmönn-
um í Hafnarfirði, á kr. 3500,00 eða rúmlega fjórðung af
verðmæti þessara fiskpakka. Tók stefndur siðan hinn
skemmda fisk úr skipinu og lét annan fullgildan fisk í
staðinn, en hélt eftir af farmgjaldinu 3500 krónum vegna
fiskskemmdanna, Vátryggjendur farmsins, Trolle & Rothe,
hafa nú höfðað mál þetta til greiðslu þessarar upphæðar
ásamt 6% ársvöxtum frá stefnudegi og málskostnaði, þvi
að stefndur hafi siðar selt þenna fisk til Spánar með eng—
um eða litlum afföllum. Að vísu vilja stefnendur greiða
skaða þann, sem stefndur hefir orðið fyrir við sölu fisks-
ins, en ekki meira og því aðeins að hann sanni, að hann
hafi beðið eitthvert tjón við söluna. Segjast þeir aldrei
hafa samþykkt matsupphæðina. enda enginn kallaður lil að
vera viðstaddur matið fyrir þeirra hönd. Og ennfremur
hafi stefndur lofað að skýra þeim frá sölu fisksins, þegar
reikningar væru komnir. Stefndnr hefir færzt undan að
gefa nokkrar upplýsingar um söluna með því að tjónið
hafi verið endanlega metið af dómkvöddum mönnum og
bæturnar greiddar samkvæmt því. Miðlari skipsins hafði
beðið um matið og hann og skipstjórinn hafi átt að gæta
hagsmuna eigenda og vátryggjenda skips og farms. En
matinu hafi ekki verið mótmælt og miðlarinn hafi engar
athugasemdir gert við, að matsupphæðinni 3500 krónum
var haldið eftir af fraktinni og skipstjórinn hafi skilað öll-
um fiskinum án þess að halda nokkru eftir fyrir vangold-
inni frakt. Stefnandi telur hinsvegar að ekki hafi verið á—
stæða til þess að mótmæla því, að þessari upphæð hafi
verið haldið eftir af fraktir—ni, því að það hafi aðeins ver—
ið gert til þess að tryggja greiðslu þess tjóns, sem kynni að
verða við sölu fiskjar—ins.

169

Stefndur hefir krafizt sýknu og sér dæmdan máls-
kostnað.

Við mat skenundauna, sem skipamiðlarinn bað um,
virðist hafa verið fylgt fastri venju hér á landi, þegar
munir farast eða skemmast i flutningum, hvort heldur er
að ræða um flutning hingað til lands eða flutning, sem á
að fara úr landi. Verður ekki litið öðruvísi á en að matið
hafi átt að skera úr um hvert tjónið var. Það verður held-V
ur ekki séð, að það geti hrundið gildi matsins, að stefn-
andi var ekki sjálfur viðstaddur matið, því að ekki var
það skylda stefnds að kveðja hann til, þar sem því var
Ómótmælt að skipstjóri hafi verið viðstaddur og verður
því. að líta svo á, að réttar skipseigenda og vátryggjenda
hafi verið fyllilega gætt. Þvi hefir ekki verið haldið fram
í málinu af hálfu stofnanda, að hann hafi ekki þegar feng-
ið vitneskju um skemmdirnar og hið framfarua mat, svo
að ætla má að honum hafi verið unnt þegar í stað að láta
vilja sinn ótvírætt uppi um það, hvort hann ætlaðist til
þess, að stefndur hefði fiskinn framvegis til meðferðar,
umönnunar og sölu fyrir reikning og á ábyrgð Vátryggi-
enda eða færi með hann sem eigin vöru eins og áður.
Með því að Stefnandi lét ekkert uppi um þetta við steindau
og miðlarinn hafði ekkert að athuga 'við það, að stefnd-
ur hélt eftir hótaupphæðinni. sem frádrátt af farmgiald-
inn og skipstjóri afhenti fiskinn siðan fyrirvaralaust og
án nokkurrar kröfu um hið ógoldna farmgjald, verður
ekki annar skilningur lagður í afstöðu allra nefndra að-
ilja til málsins en sá, að bótaupphæðin kr. 3500,00 hafi
verið talin endanleg lausn málsins og að stefndur hefði
fullar heimildir til að fara með fiskinn sem sína eigin
kvaðalausu eign, sem hann þurfti engin reikningsskil að
standa stefnanda á, enda átti stefndur enga kröfu til
hærri bóta þótt honum hefði orðið fiskurinn lítils virði
vegna verðfalls eða af öðrum ástæðum.

Það þykir því eiga að sýkna stefndan af kröfum stefn—
anda, er greiði kostnað málsins með 150 krónum.

170

