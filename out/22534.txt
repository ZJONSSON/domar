Föstudaginn 26. febr. 1932.

Nr. 80/1931. Réttvísin (Th. B. Líndal)
gegn
Helga Benediktssyni
(Guðm. Ólafsson).
Sýknun.

Dómur aukm'éllar Vestmannaeyja 23. mar: 1931: Á-
kærði, Helgi Benediktsson, á að vera sýkn af ákæru rétt-
vísinnar í máli þessu og fyrir bótakröfu, en greiði allan
kostnað málsins, sem orðinn er og verður.

Dóminum að fullnægja með aðför að löginn.

Dómur hæstaréttar.

Ákærði, Helgi Benediktsson, hafði á fyrri hluta
ársins 1926 falið málflutningsmanni i Vestmann..—
eyjuin innheimtu á dómsknld nokkurri, er verzlun—

485

arfyrirtæki, er ákærði stjórnaði, átti á hendur Þor-
grími nokkrum Guðmundssyni í Vestmannaeyjum.
Gerði málaflutningsmaðurinn samning um greiðslu
skuldar þessarar við bróðir Þorgríms, Guðmund
Guðmundsson frá Háamúla í Fljótshlíð, og varð
það m. a. að samkomulagi með þeim, að Guð-
mundur samþykkti 500 króna vixil til 3ja mánaða.
Víxil þennan samþykkti Guðmundur 12. júlí 1926,
með gjalddaga 12. okt. 5. á., og afhenti málflutnings»
maðurinn vixilinn þannig samþykktan til ákærða,
er undirskrifaði hann sem útgefandi. Víxill þessi
er skráður á prentað vixileyðublað útibús Íslands-
banka i Vestmannaeyjum, af venjulegri gerð. Er
þar efst í hægra horni á framhlið vixilsins skráður
gjalddaginn, 12. október 1926, og sömuleiðis fremst
í meginmáli vixilsins sjálfs. Frumrit víxíls þessa
hefir komið fram í máli þessu, og her það með sér,
að fyrir ofan orðið október á báðum ofannefnd-
um stöðum hefir orðið september verið ritað, en
þó siðar dregið strik yfir þau orð án þess þó að
þau með því vaeru gerð ólæsileg. Ennfremur hefir
strik verið dregið yfir orðið október í efra horni
vixilsins hægra megin, en það þó eigi gert ólæsi-
legt, og loks er svo að sjá, að strik hafi einnig verið
dregið yfir orðið október í upphafi meginmáls vix—
ilsins og það strik siðan mað út.

Ákærður hefir játað að hafa skrifað mánaðar-
nafnið september á vixilinn á báðum stöðunum,
svo og að hafa strikað yfir orðið október í efra
horni vixilsins hægra megin. En hann hefir ein—
dregið neitað að vera valdur að hinum útstriknn—
unum á Víxlinum og er það heldur eigi með öðrum
hætti sannað, að hann eigi sök á þeim.

Það má telja það nægilega upplýst, að ákærði

486

gerði þessar breytingar á víxlinum fyrir 12. sept.
1926. Hefir hann skýrt þannig frá atvikum að breyt-
ingum þessum, að það hafi verið án samþykkis
síns og í móti vilja sínum að málflutningsmaður-
inn gaf Guðmundi gjaldfrest á víxilupphæðínni
fram í októbermánuð. Kveðst hann hafa átalið
málflutningsmanninn fyrir þetta, er hann afhenti
honum vixilinn, og hafi málflutningsmaðurinn þá
sagt sér, að Guðmundur hefði hálflofað sér að
greiða vixilinn fyrir gjalddaga, svo þetta myndi
eigi koma að sök, en áður hafi málflutningsmaður—
inn verið búinn að segja sér að vixillinn yrði
greiddur í september. Ákærði kveðst þá hafa ritað
á vixilinn eins og áður er sagt og hafa gert það að-
eins sér til minnis um að reyna að fá Guðmund til
að borga fyrir gjalddaga. Skýrsla málflutnings—
mannsins hefir verið fengin eftir að dómur gekk í
málinu í héraði og hefir hann skýrt svo frá, að á-
kærði hafi brýnt það fyrir sér, er hann var að
leita samkomulags um skuldina, að hafa gjalddag-
enn í september, að ákærði hafi verið óánægður
yfir því, hve langan gjaldfrest hann lét Guðmund
hafa og að hann hafi skýrt ákærða frá, að Guð-
mundur hefði sagt sér, að vel gæti verið, að hann
gæti borgað vixilinn nokkru fyrir gjalddaga.

Í kæru sinni, er varð tilefni þess að rannsókn
var hafin gegn ákærða, skýrði Guðmundur Guð-
mundsson svo frá, að hann hefði snemma í sept-
ember 1926 átt tal við ákærða og farið þess á leit
við hann, að hann mætti greiða eitthvað af víxlin—
um eftir samkomulagi þegar hann félli og fá eftir-
stöðvunum framlengt. Hafi ákærði neitað því, sagt,
að vixillinn væri um það bil að falla í gjalddaga,
krafizt að hann yrði borgaður þá þegar og jafnvel

487

hótað að láta setja Guðmund, er þá var ferðbúinn
úr Vestmannaeyjum, fastan, ef hann eigi greiddi
vixilinn.

Þessi frásögn Guðmundar hefir eigi verið stað-
fest fyrir rétti, en ákærði hefir skýrt svo frá þessu
samtali þeirra, að hann hafi við það tækifæri mælzt
til þess við Guðmund að hann greiddi vixilinn þá
þegar, en samkomulag hafi eigi orðið með þeim
um afslátt af víxilupphæðinni. Aðrar upplýsing—
ar eru ekki fram komnar um það viðtal.

Guðmundur greiddi eigi vixilinn á gjalddaga
hans, 12, okt. 1926. Með stefnu, útgefinni 21. marz
1927, höfðaði ákærði mál gegn honum til greiðslu
vixilskuldarinnar og krafðist þá dráttarvaxta af
henni frá 12. okt. 1926.

Með því, sem þannig er upplýst i málinu, verð-
ur það eigi talið sannað, að ákærði hafi gert um-
ræddar breytingar á víxlinum í blekkingarskyni.
Það verður heldur eigi talið sannað, að hann með
breytingum þessum hafi villt eða reynt að villa
nokkurn mann um hinn rétta gjalddaga vixilsins
og verður því að sýkna hann af ákæru réttvísinnar
í máli þessu.

Í tilefni af því, að héraðsdómarinn sýknar á—
kærða í dóminum af bótakröfu, skal það tekið
fram, að engin slík krafa hefir verið gerð í málinu,
svo að séð verði, enda ekkert fram komið, er bendi
til þess, að nokkuð tjón hafi orðið af meðferð á-
kærða á vixlinum.

Kostnaður sakarinnar bæði í héraði og í hæsta—
rétti greiðist af almannafé, þar með talin mál-
flutningslaun sækjanda og verjanda í hæstarétti,
80 kr. til hvors.

Rannsókn málsins og meðferð hjá héraðsdómar—

488

anum er að ýmsu leyti stórkostlega áfátt. Þannig er
kærandinn aldrei látinn gefa neina skýrslu fyrir
rétti um það atriði, sem ákærði er sóttur til sakar
um, og er kærandi þó viðstaddur tvö fyrstu réttar-
höldin i lögregluréttinum og látinn hlýða á prófin.
Dómarinn leyfir ákærða einnig að hlýða á öll próf
málsins. Vitnisburðar málflutningsmanns þess, er
tók við vixlinum hjá Guðmundi, er eigi leitað og
prófin eru yfirleitt óljós og ófullnægjandi. En með
tilliti til þess, hversu gamalt málsefnið er orðið,
þykir þó eigi ástæða til að vísa málinu heim til nýrr-
ar rannsóknar. Þá hefir og mikill dráttur orðið á
málinu i héraði. Hinn 14. maí 1928 kærir Guðmund-
ur Guðmundsson ákærða. Rannsókn byrjar næsta
dag og eru þá haldin réttarhöld 15. og 16. maí. Siðan
gerist ekkert í málinu þar til i nóvember 5. á., þá
sendir dómarinn málið til stjórnarráðsins. Með
bréfi 12. jan. skipar stjórnarráðið fyrir um ítar—
legri rannsókn. Dómarinn tekur þó engin frekari
próf, en sendir málið til sýslumannsins í Rangár-
vallasýslu með bréfi, dags. 12. apr. 1929. Í Rangár-
vallasýslu fer fram eitt réttarhald 18. jan. 1930 og
sýslumaðurinn afgreiðir siðan málið til bæjarfóget—
ans í Vestmannaeyjum með bréfi, dags. 20. jan.
1930. Hinn 4. marz 5. á. fer fram eitt réttarhald í
Vestmannaeyjum og er málið síðan enn á ný sent
til stjórnarráðsins, er 8. maí 5. á. fyrirskipar enn
frekari rannsókn og málshöfðun. Málið er þá enn
rannsakað i lögreglurétti 19. maí 1930. Síðan er
það i þriðja sinn sent stjórnarráðinu og skipar það
fyrir um málshöfðun með bréfi, dags. 3. febr. 1931.
Loks er stefna gefin út i málinu 10. febr. 1931, mál—
ið tekið til dóms 28. febr. og dómur kveðinn upp 23.
marz 1931. Þessi mikli dráttur hefir eigi verið rétt—

489

lættur og verður héraðsdómarinn, Kristján bæjar-
fógeti Linnet, að sæta sekt fyrir hann og fyrir aðrar

áðurnefndar misfellur a meðferð málsins og á-
kveðst sektin 100 kr., er renni í ríkissjóð.

Því dæmist rétt vera:

Ákærði, Helgi Benediktsson, á að vera sýkn
af ákæru réttvísinnar í máli þessu. Málskostn-
aður í héraði og hæstarétti greiðist af almanna-
fé, þar með talin málflutningslaun sækjanda
og verjanda í hæstarétti, málflutningsmann-
anna Theódórs B. Líndals og Guðmundar Ól-
afssonar, 80 kr. til hvors.

Héraðsdómarinn, Kristján bæjarfógeti Linn-
et, greiði 100 kr. sekt i ríkissjóð.

Dómi þessum skal fullnæga með aðför að
lögum.

Forsendur hins áfrýjaða dóms hljóða svo:

Mál þetta er höfðað af hálfu réttvísinnar gegn ákærða,
Helga framkvæmdarstjóra Benediktssyni, hér fyrir brot
á 27. kapítula alm. hegningarlaga frá 25. júní 1869, sbr. 1.
nr. 51, frá 7. maí 1928 sem og til greiðslu bóta og máls-
kostnaðar.

Málsatvik eru þessi:

Hinn 12. júlí 1926 samþykkti Guðmundur Guðmunds-
son frá Háamúla í Fljótshlíð 500 króna vixil með greiðslu-
dag 12. október 1926, fyrir skuld bróður hans við Verzl-
unarfélag Vestmannaeyja, er ákærði veitti forstöðu. En á-
kærði, Helgi Benediktsson, gaf sjálfur út vixilinn, sem
fram er lagður í málinu og auðkenndur sem réttarskjal
nr. 2.

490

Með eigin játningu ákærða og öðrum skýrslum í mál-
inu er það sannað, að ákærði skrifaði orðin „september“
í tveim stöðum á vixlinum og strikaði út orðið „októ—
ber“.

Þennan verknað hefir greindur Guðmundur, sam—
þykkjandi vixilsins, kært.

Telur hann að forvextir af víxlinum í 3 mánuði hafi
verið innifaldir i upphæð vixilsins, kr. 500.00, og heldur
fram að vixlinum hafi verið breytt i sviksamlegum til—
gangi, bæði til þess að hafa af sér vöxtu í einn mánuð og
ennfremur til þess að baka sér fjárhagslega erfiðleika og
álitshnekki með því að láta vixilinn falla á þeim tíma, er
honum var ókleift að greiða hann.

Kærandinn, Guðmundur, hefir haldið fram, að tveim
mánuðum eftir að vixillinn féll hafi hann snúið sér til á-
kærða viðvíkjandi greiðslu á vixlinum þá er hann féll,
og hafi ákærði þá sagt, að vixillinn væri um það leyti að
falla í gjalddaga, og hótað kæranda að láta setja hann
fastan. Engar sannanir hafa þó komið fram í málinu um
þessa hótunarstaðhæfingu kæranda, en vixillinn her það
hinsvegar með sér, að ákærður hefir ekki látið afsegja
hann, og þá er það einnig upplýst í málinu, að ákærði
lét ekki stefna Guðmundi fyrir vixilinn fyrr en 9. júní
1927.

Ákærði heldur fram, að umræddan vixil hafi hann
fengið upp í dómsskuld Ág. Þorgr. Guðmundssonar, bróð—
ur áðurnefnds Guðmundar, og hafi það verið ætlun sín,
að gefa frest fram í september í lengsta lagi á þeim hluta
dómskuldarinnar, sem innleystist með víxli, og hafi hann
ætlazt til, að vixillinn félli í september og falið manni
þeim, er hafði innheimtuna með höndum, að gefa þenn-
an frest.

Í kæru þeirri, sem ákærði sendi á hendur kærandanum.
dags. 19. mai f. á., og lögð er fram í aukaréttinum sem nr.
9, hefir ákærði nánar skýrt þetta og getið þess, að þá er
umboðsmaður hans afhenti honum umræddan vixil, hafi
hann þá fyrst fengið að vita, að hann féll ekki til greiðslu
fyrr en 12. október, en hafi ætlazt til að greiðsludagur yrði
í september, og hafi hann þá skrifað á vixilinn septem-
ber i tveim stöðum fyrir ofan október og dregið eitt strik
yfir október í hægra horni vixilsins. Hinsvegar neitar á-

491

kærður, að hann hafi strikað yfir orðið „október“ á sið-
ari staðnum og eins því, að hann hafi strikað aftur yfir
orðið „september“.

Það sem því er fullsannað í málinu, er þetta, að ákærði
skrifaði á vixilinn í tveim stöðum „september“ og strik-
aði yfir orðið „októher“ efst á vixlinum.

Kemur þá til athugunar, hvort ákærður hefir með
þessu gert sig sekan i refsiverðu athæfi og verður rétt—
urinn þá að líta svo á, að til þess að ákærða verði refsað
fyrir vixilfölsun, sé það eitt ekki nægilegt, að hann hefir
breytt vixlinum eins og hann hefir játað, og að framan
er lýst, því að i sjálfu sér getur ekki hver breyting á efni
vixils kallazt fölsun (sbr. t. d. útstrikanir nafna), heldur
verði samkvæmt öllum anda laganna og almennri rétt—
arvitund, breytingin að vera gerð í sviksamlegum til-
gangi eða ávinningsskyni svo fölsun geti talizt samkvæmt
276. gr. alm. hegningarlaga. En eftir öllu því, sem upplýst
er og framkomið í málinu verður að telja að þessi tilgang-
ur hafi ekki verið hjá ákærða og varhugavert mjög sé að
beita hinum þungu refsiákvæðum hegningarlaganna gegn
honum fyrir verknað hans, því hvorki notaði ákærði á
nokkurn hátt breytingarnar á gjalddaga vixilsins sér í
hag og heldur ekki verður talið, að þó forvextir til greiðslu-
dags vixilsins hafi verið innifaldir i vixilupphæðinni,
hafi ákærður gert breytingarnar í þeim tilgangi að hafa
forvexti af kærandanum um mánaðartima. Þvi þótt for-
vextir af víxlinum hefðu verið reiknaðir 7% p. a. þá
namu vextirnir af 500 kr. í 1 mánuð aðeins kr. 2.91. Enda
má geta þess í þessu sambandi, að það er vitanlegt, að á-
kærður rak töluverða verzlun og útgerð árið 1926, svo
það er með öllu ósennilegt, að kr. 291 hafi haft nokkra
fjárhagslega þýðingu fyrir hann eða komið honum til
þess að gera sig sekan um jafn alvarlegan glæp og vixil-
fölsun.

Þá tekur rétturinn i þessu sambandi einnig fram, að
ákærður stefndi ekki fyrr en í júní 1927 fyrir vixilskuld<
ina, en víxillinn féll 12. október 1926, og lét aldrei áfsegja
vixilinn. Þykir þetta ekki benda til þess, að kærða hafi
verið alvara með að baka kærandanum, oftnefndum Guð-
mundi, fjárhagslega erfiðleika eða álitshnekki, enda hefir
ákærði eindregið mótmælt, að svo hafi verið ætlun sin,

32

492

og kærandinn engin rök reynt að færa fyrir því, að hann
hafi beðið fjárhagslegt tjón af verknaði ákærða.

Samkvæmt þessu ber að sýkna kærða fyrir ákæru rétt-
vísinnar í máli þessu, sem og af bótakröfunni, en þar eð
ákærði að áliti réttarins hefir gefið ástæðu til rannsókn—
arinnar með því að strika út orð af vixlinum og bæta
orðum við á hann, þykir rétt að ákærði greiði allan kostn-
að málsins, sem orðinn er og verður.

Ákærður, sem kominn er yfir lögaldur sakamanna,
hefir með dómi hæstaréttar, gengnum 12. apríl 1929, ver-
ið dæmdur i 500 króna sekt i ríkissjóð fyrir brot gegn 2.
málsgrein 99. gr. alm. hegningarlaga 25. júni 1869, sbr.
101. gr. sömu laga.

Rannsókn málsins byrjaði 15. mai 1928 og var þá að
réttarins áliti eins upplýst og vænta mátti eftir réttarhald
næsta dag. Vegna mikils annríkis kom útskrift af prófun-
um ekki í hendur dómsmálaráðuneytisins fyrr en í nóv-
ember 5. á. Hinn 12. janúar 1929 skrifaði ráðuneytið og
fyrirskipaði að halda „nú þegar ítarleg próf í mál—
inu“.

Var þá sýslumaður Rangárvallasýslu, 12. apríl 5. á.
beðinn að yfirheyra kæranda til þess að fá að vita af—
stöðu hans til vitnaframburða og fleira. Var þessa ekki
beiðst strax, vegna þess, að buizt var við að kærandi
kæmi hingað á vertíðinni eins og hann var vanur áður.
Vegna fjarveru kæranda gat sýslumaður Rangárvallasýslu
ekki prófað málið strax og var framhaldsskýrsla tekin af
kæranda 18. janúar 1930 og kom ekkert nýtt i ljós og að-
eins af kæranda dregin fram atriði sem áður voru próf-
uð. Fóru skjölin þá enn héðan til dómsmálaráðuneytisins
með bréfi 6. marz 5. á. og fyrirskipaði ráðuneytið þá enn
í bréfi 8. maí meiri rannsókn. Var hún þegar framkvæmd
án þess að meira upplýsist. En þá um leið kærði ákærði
í þessu máli, Helgi Benediktsson, kærandann Guðmund
Guðmundsson, og þar sem sú kæra samtvinnaðist og hafði
áhrif á sakarefni gegn ákærða og fleirum fyrir ólöglegar
hótanir og jafnvel þvinganir, varð þessi réttur að láta enn
yfirheyra Guðmund Guðmundsson í Rangárvallasýslu. Er
það hafði gert verið og komið hafði í ljós, að kæra ákærða
í þessu máli gegn Guðmundi var a. m. k. að nokkru leyti
á rökum byggð, fékk dómsmálaráðuneytið skjöl málsins

493

enn til athugunar með þeirri niðurstöðu, að það féll frá
annari málshöfðun út af þessu en gegn Helga Benedikts-
syni fyrir vixilfals. Kom því i ljós, að dráttur sá á málinu,
er varð eftir að kæra Helga Benediktssonar kom fram,
var ekki ástæðulaus. Með þessu þykist dómarinn hafa rétt-
læti drátt af sinni hálfu á rannsókn málsins.

Á málinu sjálfu hefir enginn óþarfa dráttur verið.

