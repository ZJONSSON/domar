Föstudaginn 15. apríl 1932.
Föstudaginn 15. apríl 1932.

Nr. 111/1931. Mýrkjartan Rögnvaldsson og Ólafur
J. Hvanndal (Garðar Þorsteinsson)
gegn
Pétri Jakobssyni (Sjálfur).

Sýknukröfu áfrýjenda hrundið með þvi eigi þótti
færð nægileg sönnun gegn eignarrétti stefnda á
umræddum víxli né að honum hafi verið kunnar
misfellur á vixlinum.

Dómur yeslaréttar Reykjavíkur 12. sept. 1931: Stefndir,
Einar Jóhannsson ,Mýrkjartan Rögnvaldsson og Ólafur .I.
Hvanndal, greiði allir fyrir einn og einn fyrir alla stefn-
andanum, Pétri Jakobssyni, kr. 2400,00 með 6% ársvöxt—
um frá 12. júní 1931 til greiðsludags, kr. 10,75 í afsagnar-
kostnað, kr. 0,45 i tilkynningarkostnað og kr. 129,50 i
málskostnað, allt innan þriggja sólarhringa fra lögbirtingu
dóms þessa. að viðlagðri aðför að lögum.

Dómur hæstaréttar.

Áfrýjendur máls þessa, Mýrkjartan Rögnvalds—
son og Ólafur J. Hvanndal, krefjast þess, að hin-
um áfrýjaða gestaréttardómi verði breytt þannig,
að þeir verði sýknaðir af öllum kröfum stefnda, að
fjárnámsgjörð sú, er gjörð var hjá Ólafi J. Hvann—
dal 23. sept. f. á. til fullnustu gestaréttardómsins,
verði úr gildi felld og að stefndi verði dæmdur til
greiðslu málskostnaðar bæði í héraði og hæsta—
rétti.

Stefndi hefir hinsvegar krafizt þess, að hinn á—
frýjaði dómur og fjárnámsgjörð verði staðfest, að
áfrýjendur verði dæmdir in solidum til að greiða
honum málskostnað í hæstarétti og þeir dæmdir til
sekta fyrir óþarfa málsýfingu.

566

Áfrýjendur viðurkenna það, að þeir hafi skrifað
nöfn sín á vixilblað það, er ræðir um í málinu, en
er þeir hafi látið það af hendi við meðstefnda i
héraði, Einar Jóhannsson, hafi þar hvorki verið til-
tekinn útgáfudagur eða gjalddagi. Hafi tilætlunin
verið sú, að Einar fengi 2 nafngreinda menn að
auki til þess að gerast ábyrgðarmenn fyrir vixil-
upphæðinní, 2400 kr., og að því fengnu hafi átt að
útfylla vixileyðublaðið til fullnustu.

Nú hafi Einari ekki tekizt að fá menn þessa til
að gerast ábyrgðarmenn að vixlinum, en engu að
síður hafi hann í fullkomnu heimildarleysi útfyllt
vixileyðublaðið, þ. e. sett í það útgáfudag og
greiðsludag og vixilinn hafi hann síðan selt Metú-
salem Jóhannssyni útgerðarmanni hér í bænum;
hafi Metúsalem verið kunnugt um, að Einar hafi í
heimildarleysi útfyllt vixilinn og því hafi hann tek-
ið það ráð, að láta líta svo út sem stefndi, Pétur
Jakobsson, hafi keypt hann, en þar sem Pétur hafi
aldrei verið eigandi vixilsins, eigi hann enga kröfu
á hendur þeim um greiðslu hans, og beri því þegar
af þessari ástæðu að sýkna þá.

Þá halda áfrýjendur því fram, að þótt litið verði
svo á, að þeim hafi ekki tekizt að sanna þetta sam-
band milli Metúsalems og stefnda, þá hljóti stefnda
að hafa verið kunnugt heimildarleysi Einars til að
útfylla og selja vixilinn og leiði það því einnig til
sömu niðurstöðu.

Eptir að dómur hefir gengið í máli þessu í hér—
aði, hefir í tilefni af kæru áfrýjenda farið fram
rannsókn í lögreglurétti Reykjavíkur um meðferð
Einars Jóhannssonar á umræddum víxli. Við rann-
sókn þessa hefir nefndur Einar Jóhannsson viður—
kennt frásögn áfrýjendanna um það, að er hann

567

hafi tekið við víxlinum, hafi hann verið ódagsett—
ur og gjalddagi ótiltekinn og að tilætlunin hafi
verið, að hann útvegaði 2 menn til viðbótar, þá Síg-
urð kaupmann Skjaldberg og Trausta Ólafsson
efnafræðing ,til að gerast ábyrgðarmenn að víxlin-
um; hafi áfrýjendurnir brýnt það fyrir honum, að
hann mætti ekki útfylla vixileyðublaðið eða selja
vixilinn nema því aðeins, að hann fengi þá til að
skrifa á hann sem ábekingar auk áfrýjendanna, en
er hann hafi komið til þeirra með vixilinn hafi þeir
aftekið. að gerast ábyrgðarmenn að vixlinum, hafi
svo liðið hálfsmánaðartími, að hann hafi ekkert
frekara aðhafzt. Hefir Einar borið það, að hann
hafi áður verið búinn að tryggja sér það, að Metú-
salem Jóhannsson keypti vixilinn af sér með 4
ofangreindum mönnum sem ábekingum, en er
það hafi brugðizt, hafi hann á ný snúið sér til
Metúsalems og hafi hann þá fengið loforð hans um
að hann útvegaði kaupanda að víxlinum með á-
byrgð þeirra Mýrkj artans og Ólafs Hvanndals einna.
Kveðst Einar þá á ný hafa leitað til þeirra Mýr—
kjartans og Ólafs og beðið þá hvorn í sínu lagi að
leyfa sér að útfylla vixilinn og selja hann. Hafi
þeir í fyrstu verið mjög tregir “til þess að sam-
þykkja þetta, en þó hafi svo farið, að Mýrkjartan
hafi sagt, að Ólafur skyldi ráða þessu og loks hafi
Ólafur einnig leyft sér að selja vixilinn. Að svo
komnu hafi hann farið á fund Metúsalems, sagt
honum, að leyfið væri nú fengið og útfyllt vixilinn
i augsýn hans, en honum hafi verið kunnugt um,
að samþykki þeirra Ólafs og Mýrkjartans hafi ver—
ið áskilið. Hafi Metúsalem síðan tekið við víxlin-
um og sagt honum, að stefndi, Pétur Jakobsson,
myndi kaupa hann og skyldi Einar fara 1til hans

568

um kvöldið til að gera. upp kaupin, en svo virtist
sem Einar hafi ekki áður átt í neinum samningum
við Pétur um vixilinn. Um kvöldið hafi hann svo
að ávísun Metúsalems farið til stefnda og hafi hann
greitt honum fyrir vixilinn 1150 kr. i peningum,
tekið 600 kr. upp i veðskuld, er Metúsalem hafi átt
hjá sér og greiðast hafi sitt af andvirði vix—
ilsins, látið sig hafa húsgögn, er metin hafi
verið á 200 kr., en afganginn 450 kr., hafi Pétur
tekið í afföll af víxlinum og 3ja mánaða vexti af
honum.

Við lögreglurannsóknina hafa þeir Ólafur
Hvanndal og Mýrkjartan neitað því afdráttarlaust,
að þeir hafi veitt Einari nokkra heimild til að út—
fylla vixilinn eða selja hann, er ábyrgð þeirra Sig-
urðar og Trausta brást.

Þrátt fyrir upplýsingar þær, er fengizt hafa við
nefnda lögregluréttarrannsókn, og önnur gögn, er
áfrýjendurnir hafa lagt fram í málinu hér fyrir rétt-
inum, verður það ekki talið nægilega sannað, að
stefndi sé ekki eigandi umrædds víxils og þar eð
það er heldur eigi nægilega sannað, að stefnda, er
hann varð eigandi vixilsins, hafi verið kunnugt
um misfellur þær, er talið er að samþykkjandi
hans, Einar Jóhannsson, hafi gert sig sekan um,
þykir ekki heimild til að sýkna áfrýjendurna af
kröfu stefnda um greiðslu vixilEupphæðarinnar.
Það verður því að staðfesta hinn áfrýjaða geslta-
réttardóm, að því leyti sem honum hefir verið
áfrýjað, svo og_hina áfrýjuðu fjárnámsgjörð 23.
sept. f. á.

Eptir þessum úrslitum verður og að dæma áfrýj—
cndurna til að greiða stefnda málskostnað í hæsta—
rétti, er ákveðst 100 kr.

569

Því dæmist rétt vera:

Hinum áfrýjaða gestare'ttardómi og fjár—
námsgjörð skal óraskað. Áfrýjendurnir, Mýr-
kjartan Rögnvaldsson og Ólafur J. Hvanndal.
greiði in solidum stefnda, Pétri Jakobssyni,
100 kr. í málskostnað í hæstarétti, að við-
lagðrí aðför að lögum.

Forsendur hins áfrýjaða dóms hljóða svo:

Mal þetta er höfðað fyrir gestaréttinum með stefnu.
hirtri 18. júni s.l., af Pétri Jakobssyni. ínnheimtumanni
hér í bæ, gegn Einari Jóhannssyni, landbúnaðarkandí—
dat, Mýrkjartani Rögnvaldssyni, skipstjóra og Ólafi J.
Hvanndal, prentmyndasmið, öllum hér í bænum, lil
greiðslu vixils, að upphæð kr. 2400,00, útgefins 12. marz
s. 1. af stefndum Mýrkjartani og samþykkts af stefndum
Einari til greiðslu í Landsbankanum hér í bæ, 12. júni
s. 1., en á víxli þessum, sem afsagður var sökum greiðslu-
falls 13. 5. m., er stefndur Ólafur abekingur.

Hefir stefnandi krafizt þess, að stefndu verði in solid—
um dæmdir til þess að greiða sér upphæð vixilsins, kr.
2400,00, með ti% ársvöxtum frá gjalddaga hans til
greiðsludags %% upphæðarinnar í þóknun. kr. 10.75 í af-
sagnarkostnað, kr. 0.45 í tilkynningarkostnað, og máls-
kostnað að skaðlausu. Nemur hann eftir framlögðum
reikningi kr. 12950.

Stefndur, Einar, hefir hvorki mætt ne' latið mæta i
málinu, og er honum þó löglega stefnt. Verður þá eftir N.
L. 1__4ý32 og tilsk. 3, júní 1796, 2, gr., sbr. tilsk. 15.
ágúst 1832, 8. gr., að dæma málið eftir framlögðum skjöl»
um og skilríkjum að því er hann snertir, og þar sem
stefnandi hefir lagt fram frumrit vixilsins með framsali
til handhafa, svo og afsagnargjörð, verða dómkröfur hans
teknar til greina að öllu leyti gagnvart nefndum Einari.

Steindir, Mýrkjartan og Ólafur, hafa hinsvegar mætt í
málinu, mótmælt kröfum stefnanda og krafizt sýknu af

570

þeim og málskostnaðar hjá honum eftir mati réttarins.
Byggja þeir mótmælin á þvi, að þegar þeir hafi skrifað
nöfn sín á skjal það, sem stefnt er til greiðslu á og látið
Það af hendi, þá hafi hvorki verið tiltekinn á því útgáfu—
dagur eða gjalddagi, og hafi það því ekki verið vixill að
lögum. En nöfn sin kveðast þeir hafa ritað á skjalið vegna
þess, að þeir hafi ætlað að taka á sig vixilábyrgð fyrir
meðstefndan Einar, með því skilyrði, að hann fengi tvo
menn aðra, þá Sigurð Skjaldborg, kaupmann og Trausta
Ólafsson, efnafræðing, til þess að takast á hendur ábyrgð-
ina ásamt þeim. Þetta hafi meðstefndum, Einari, ekki tek—
izt og hafi þeir því ekki sjálfir útfyllt skjalið sem víxil (þ.
e. a, 5. sett í það útgáfudag og gjalddaga) eða gefið öðr-
um heimild til þess, og sé vixillinn því falsaður að þessu
leyti.

Stefnandi hefir eindregið mótmælt framangreindum
varnarástæðum stefndra og haldið fast við kröfur sínar í
málinu. Og þar sem stefndir hafa viðurkennt að hafa rit-
að nöfn sin á hinn framlagða vixil og engar líkur fært
fyrir því gegn mótmælum stefnanda, að framangreindar
varnarástæður þeirri hafi við rök að styðjast, þykir ekki
hægt að taka mótmælin til greina, heldur ber einnig að
taka dómkröfur stefnanda til greina gagnvart þeim að
öllu leyti.

