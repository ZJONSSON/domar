Miðvikudaginn 17. febr. 1932.
Miðvikudaginn 17. febr. 1932.

Nl'. 39/1931. Réttvísin (Eggert Claessen)
gegn
Tryggva Jóhannessyni
(Garðar Þorsteinsson)
og
Ósk Aðalheiði Sigurðardóttur
(Lárus Jóhannesson).

Innbrotsþjófnaður og hílming.

Domur aukaréltar Reykjavíkur 26. marz 1931: Ákærð»
ur, Tryggvi Jóhannesson, sæti betrunarhúsvinnu i 12 mán-
uði og greiði allan kostnað sakarinnar, þar á meðal kostn-
aðinn við gæzluvarðhald sitt. Ennfremur greiði hann Sig-
urði B. Sigurðssyni, fyrir hönd verzlunarinnar Edinborg,
1000 krónur í skaðabætur innan 15 daga frá lögbirtingu
dóms þessa.

467 '

Ákærð, Ósk Aðalheiður Sigurðardóttir, sæti fangelsi við
venjulegt fangaviðurværi i 45 daga. En fullnustu refsingar
skal frestað og hún falla niður nema ákærð innan 5 ára
frá uppsögn dóms þessa sæti ákæru i opinberu máli fyrir
glæp drýgðan af ásettu ráði og sé í því máli dæmd til
þyngri refsingar en sekta.

Dóminum að fullnægja að viðlagðri aðför að lögum.

Dómur hæstaréttar.

Með eigin játningu og öðrum skýrslum í máli
þessu er það sannað, að ákærði, Tryggvi Jóhannes-
son, hefir framið innbrot þau og þjófnaði, sem hinn
áfrýjaði aukare'ttardómur greinir frá. Þessi afbrot
ákærða heyra undir 7. gr. laga nr. 51, 7. maí 1928,
sbr. 231. gr. 4. lið hinna almennu hegningarlaga og
þykir refsing ákærða með hliðsjón af— 63. gr. hegn-
ingarlaganna hæfilega ákveðin af héraðsdómaran-
um 12 mánaða betrunarhússvinna.

Ennfremur verður að telja það nægilega sannað,
að ákærða, Ósk Aðalheiður Sigurðardóttir, hafi haft
vitneskju um að vörur þær, er eiginmaður hennar,
ákærði, Tryggvi Jóhannesson, flutti heim til þeirra
og hún notfærði sér, væru stolnar. Hefir héraðs-
dómarinn því réttilega heimfært afbrot hennar
lindir 240. gr. hegningarlaganna, og með skírskot-
un tíl þess, sem tekið er fram í aukaréttardómin-
um, má fallast á að héraðsdómarinn hefir ákveð-
ið refsingu hennar 45 daga fangelsi við venjulegt
fangaviðurværi og bundið refsinguna skilorði
samkv. lögum nr. 39, 16. nóv. 1907. Það ber því
að staðfesta aukaréttardóminn einnig að þessu
leyti.

Af hálfu verzlunarinnar Edinborg hefir verið
krafizt 1000 kr. skaðabóta fyrir hinar stolnu vörur
og hefir ákærði, Tryggvi Jóhannesson, í prófum

' 468

málsins tjáð sig vilja reyna að greiða þær bætur,
en þar sem hvorugu hinna ákærðu hefir i aukarétt—
arstefnunni verið stefnt til skaðabótagreiðslu og
héraðsdómarinn hefir heldur eigi í tilkynningu
sinni um málshöfðuniná getið þess, að skaðabóta
yrði krafizt, þá verða skaðabætur eigi dæmdar i
þessu máli.

Ákærða, Tryggva Jóhannessyni, ber að greiða
gæzluvarðhaldskostnað sinn og hvort hinna ákærðu
um sig greiði verjanda sinum í hæstarétti máls—
varnarlaun, 80 kr., en allan annan kostnað sakar-
innar i héraði og hæstarétti ber hinum ákærðu að
greiða in solidum, þar með talin málflutningslaun
sækjanda í hæstarétti, 120 kr.

Rannsókn málsins er að ýmsu leyti ábótavant,
meðal annars hafa hin ákærðu ekki verið sampróf—
uð, engin rannsókn hefir farið fram út af skýrslu
ákærða, Tryggva Jóhannessonar, um að hann hafi
fundið vefnaðarvörustranga 1' portinu hjá Mjólk-
urfe'lagshúsinu og atvik, er lúta að innhroti hans í
vesturenda kjallarans undir verzlunarhúsi Edin-
borgar eru litið rannsökuð. Þrátt fyrir þessa og
fleiri galla hefir eigi þótt næg ástæða til að vísa
málinu heim til nýrrar rannsóknar.

Á flutningi málsins fyrir hæstarétti hefir orðið
mikill dráttur. Málið var afgreitt frá hæstarétti til
málflutningsmannanna 2. maí f. á., en kom ekki
aftur til réttarins til flutnings fyrr en undir lok
næstliðins mánaðar. Hefir verjandi ákærðu skýrt
svo frá, að þessi dráttur eigi rót sína að rekja til
þess, að sendisveinn hans, er flytja átti málskjölin
til fjölritunar á útdrættinum, hafi afhent þau á
rangan stað og þau legið þar langan tima án þess
vitneskja fengist um, hvar þau væru, og þykir að

469

svo vöxnu máli eigi ástæða til að sekta málflutn-
ingsmanninn fyrir dráttinn.

Því dæmist rétt vera:

Ákærði, Tryggvi Jóhannesson, sæti betrun-

arhússvinnu i 12 mánuði og ákærða, Ósk Aðal-

_ heiður Sigurðardóttir, sæti 45 daga fangelsi
við venjulegt fangaviðurværi, en fullnustu refs-
ingar hennar skal frestað og hún falla niður
eftir 5 ár, ef hún heldur skilorð laga nr. 39, 16.
nóv. 1907.

Ákærði, Tryggvi Jóhannesson, greiði gæzlu-
varðhaldskostnað sinn og laun verjanda síns í
hæstarétti, málflutningsmanns Garðars Þor—
steinssonar, 80 kr. Ákærða, Ósk Aðalheiður
Sigurðardóttir, greiði málflutningslaun verj—
anda sins ihæstarétti, málflutningsmanns Lár-
usar Jóhannessonar, 80 kr. Allan annan kostn-
að sakarinnar í héraði og hæstarétti greiði
bæði hin ákærðu in solidum, þar með talin
málflutningslaun sækjanda í hæstarétti, mál-
flutningsmanns Eggerts Claessen, 120 kr.

Dómi þessum skal fullnægja með aðför að
lögum.

Forsendur hins áfrýjaða dóms hljóða svo:

Mál þetta er höfðað af réttvísinnar hálfu gegn Tryggva
Jóhannessyni, bifreiðarstjóra og konu hans, Aðalheiði Ósk.
Sigurðardóttur, báðum til heimilis á Laugavegi 39, fyrir
brot gegn ákvæðum 23. kapítula almennra hegningarlaga
frá 25. júní 1869, og lögum nr. 51 frá 1928 um nokkrar

470

breytingar til bráðabirgða á hegningarlöggjöfinni og við-
auka við hana.

Málavextir eru þeir sem hér segir: Snemma á siðast—
líðnu sumri varð starfsfólk í verzluninni Edinborg hér i
hænum vart við það, að vörur fóru að hverfa úr búðinni.
En í októbermanuði síðastliðnum fór einnig að bera á
því, að smápeningar hurfu úr búðarskúffunum á nóttunni,
stundum aðra hvora nótt, stundum þriðju hvora nótt, en
stundum leið lengra á milli.

Auk þess var og þá saknað ýmiskonar varnings, kápu-
tau, kápuskinn, ilmvatn, 0. fl., þetta leiddi til þess, að
tveir menn voru fengnir til þess að vaka á nóttunni i
verzluninni laust fyrir og eftir áramót síðastliðin. Nótt-
ina á milli 12. og 13. janúar lokuðu þeir sig inni í vefn-
aðarvörudeild verzlunarinnar. Klukkan um 4,50 um nótt—
ina heyrðu þeir þrusk í kjallara undir verzlunardeíld
þessari. Eftir nokkrar mínútur var hurð sú, er liggur úr
kjallaranum upp í verzlunina, opnuð og inn kom ákærð-
ur i þessu máli, með vasaljós i hendi. Réðust varðmenn-
irnir þegar að honum, en hann veitti viðnám, eftir nokkr-
ar sviftingar höfðu þeir hann undir, og var hann síðan
afhentur lögreglunni, sem fór með hann í fangahúsið.

Fyrir réttinum viðurkenndi ákærður að hafa farið
mörgum sinnum inn i verzlunina Edinborg. Kveðst hann
hafa byrjað að fara þar inn síðastliðið sumar í júnímán-
uði að því er hann hyggur, og síðan farið að staðaldri
þar inn allt til þess er hann var tekinn, en hafði enga tölu
á þvi, hve oft hann fór inn. Fyrst er hann fór inn, kom
hann að einum kjallaraglugganum, sem var ókræktur aft—
ur. En járnrimlar voru fyrir glugganum. skrúfaði ákærð—
ur einn rimilínn frá með litlum skiptilykli og skreið sið-
an inn. Úr kjallaranum eru dyrnar upp í búðina læstar
með smekklás, og er smekklásinn kjallaramegin, og var
'akaerðum þvi greiður inngangur 1' búðina, eftir að hann
var kominn inn í kjallarann. Inn um þennan glugga fór
ákærður alltaf á sama hátt, og krækti glugganum upp, er
hann var kræktur aftur, með þvi að reka járntein, sem
hann hafði, í gegnum ventilgat í gluggahorninu, en þegar
hann var búinn að vera inni og ná í það sem hann gat
tekið með sér af varningi, þá lét hann það út um þennan
sama glugga, fór síðan sjálfur út um hann, skrúfaði

471

járnrimilinn aftur fyrir og krækti glugganum aftur á sama
hátt og hann hafði opnað hann. Við húsrannsókn, er gerð
var hjá ákærðum, fundust í skápum og kommóðuskúff-
um og opi bak við stigagatið, þar sem gengið er upp á loft
íbúðarinnar, kynstrin öll af alnavöru og allskonar varn-
ingi. Ákærður viðurkenndi að hafa stolið öllum þessum
vörum úr verzluninni Edinborg. Vörur þessar voru tekn-
ar og skilað aftur í verzlunina Edinborg og samkvæmt
uppskrift og verðlagningu reyndist útsöluverð þeirra að
vera á þriðja þúsund krónur. Auk þess fundust smábátar
af ýmiskonar vefnaðarvörutegundum, og þótti ekki 6-
líklegt að ákærður hefði tekið af því heila stranga, en því
hefir hann ávallt staðfastlega neitað. En gardínuströng-
um viðurkenndi ákærður að hafa stolið, og voru gardin—
ur allar fyrir gluggum hans úr hinu dýrasta efni og stoln-
ar úr Edinborg. Auk þessa, sem þannig fannst heima hjá
honum, hefir ákærður játað að hafa selt 5 fataefni á 40 kr.
stykkið, en fataefninu hafi hann stolið úr Edinborg. Einn-
ig seldi ákærður divanteppi, tvö eða þrjú seðlaveski og
tvo tóbakspunga, sem hann hafði stolið úr Edinborg. Ann-
að kveðst ákærður ekki hafa selt af varningi þeim, sem
hann tók úr Edinborg. Ákærður hefir og kannast við að
hafa tekið við og við eitthvað af smápeningum úr búðar-
skúffunni í Edinborg er hann var þar inni, en veit ekki
hve mikið það var, en það mun ekki hafa numið miklu.
Auk þess, sem að framan er lýst, þá hefir ákærður játað,
að hafa einu sinni einn morgun klukkan á 7. tímanum far-
ið inn í vestri kjallarann undir Edinborg. Fór hann inn
um opnar dyr, þar sem miðstöðin er kynt, sparkaði síð-
an upp kjallaradyrunum, fór inn og stal þar í þetta skipti
tauvindu. Hann fór og oft niður í glervörudeildarkjallar-
ann; opnaði hani! dyrnar niður í kjallarann úr búðinni,
eftir að hann var kominn inn í hana, með lyklum, sem
geymdir eru í búðarskúffunni i glervörudeildinni uppi.

Auk þess, sem hér er að framan lýst, hefir kona ákærða,
sem og er ákærð í máli þessu, mikið notfært sér hinn
stolna varning. Hefir hún latið tvær saumakonur hér í
bænum sauma á sig, telpu þeirra hjóna og vinnukonu
þeirra, nokkra kjóla og kápur úr dýrindisefni. Einnig
seldi hún annari saumakonunni eina kápu, sem hún var
búin að sauma, og lét hina hafa upp i saumalaun 5 metra

472

af flaueli. Ákærða hefir sjálf skýrt svo frá, að hún hafi
orðið vör við það, að ákærður kom heim með mikið af
vefnaðarvöru, og ennfremur kveðst hun tvisvar sinnum
hafa orðið vör við það, að ákærður var úti á nóttunni.
Sagði hún fyrst, að sér þætti þetta nokkuð grunsamlegt,
en hélt þvi þó fram, að hún hefði ekki haft hugmynd um
að vörurnar væru illa fengnar. Kveður ákærðan ekkert
hafa sagt sér um það, og kveðst hafa álitið að hann hefði
fengið þær i braski.

Ákærður hefir hinsvegar haldið því fram, að ákærð
hafi fyrst lengi vel ekkert vitað um það, að vörur þær,
sem hann kom heim með, vaeru stolnar. En hann kveðst
þó löngu áður en upp komst um hann hafa sagt henni, að
Vörurnar væru stolnar úr Edinborg. Kveður hann að á-
kærð hafi þá aðvarað sig um að gera þetta ekki, en hún
hafi samt notfært sér vörurnar. Ákærður kveður ákærðu
aldrei hafa verið með sér, er hann framdi innbrotin, og
hún hafi aldrei hvatt sig til þess.

Eins og fyrr er sagt neitar ákærða þvi, að ákærður hafi
nokkurntíma sagt sér að vörurnar, sem hann kom með
heim, væru stolnar. En réttturinn verður að lita svo á, að
það sé næsta ólíklegt, að ákærðu hafi ekki grunað, að vör-
ur þær, sem ákærður kom með heim, væru illa fengnar,
þegar tekið er tillit til þess, hversu mikils virði þær voru,
að ákærður hafði lélega atvinnu og að ákærð var vör við
að ákærður var úti á nóttunni. Þegar við þetta bætist
framburður ákærðs, þá verður að telja það fullvíst, að á—
kærðri hafi verið kunnugt um, að hér var um þýfi að
ræða.

Ákærður hefir ávallt neitað því, að nokkur annar en á—
kærð hafi verið í vitorði með sér um þessi innbrot og eng—
inn hafi verið honum hjálplegur, er hann var að fremja
þau, eða flytja þýfið beim.

Skaðahóta hefir verið krafizt fyrir hönd verzlunarinn-
ar Edinborg, að upphæð 1000 krónur, bæði fyrir vörur
þær, sem ákærð hafa selt, og eins fyrir skemmdir á vörum
þeim, sem fundust heima hjá honum. Þessari kröfu hefir
ekki verið mótmælt og verður hún því fullkomlega tekin
til greina.

Ákærður, Tryggvi Jóhannesson, er kominn yfir lög—
aldur sakamanna, fæddur 21. september 1900. Honum

473

hefir ekki verið refsað áður. Hann hefir setið i gæzlu—
varðhaldi frá 13. janúar til 11. febr. síðastliðinn. Framan-
talið brot hans ber að áliti dómarans að heimfæra undir
231. grein alm. hegningarlaga frá 25. júni 1869, sbr. 7. gr.
laga nr. 51, 1928 og þykir refsing sú, sem hann hefir til-
unnið, hæfilega ákveðin betrunarhussvinna í 12 mánuði.

Svo greiði hann Sigurði B. Sigurðssyni, fyrir hönd
verzlunarinnar Edinborg, 1000 krónur i skaðabætur inn-
an 15 daga frá lögbirtingu dóms þessa. Loks greiði hann
allan kostnað sakarinnar, þar á meðal kostnað við gæzlu-
varðhald sitt.

Ákærð, Ósk Aðalheiður Sigurðardóttir, er komin yfir
lögaldur sakamanna, fædd 9. september 1898. Henni hefir
ekki verið refsað áður. Framantalið brot hennar ber að
álíti dómarans að heimfæra undir 240. grein alm. hegn-
ingarlaga, og þykir refsing sú, sem hún hefir tilunnið,
hæfilega ákveðin fangelsi við venjulegt fangaviðurværi i
45 daga. En með því að hér er um fyrsta brot að ræða, og
að ákærða er eiginkona ákærðs og virðist hafa aðvarað
hann um að hætta innbrotum sinum, þykir mega ákveða,
að refsing hennar skuli vera skilorðsbundin samkvæmt
lögum nr. 39, 16. nóv. 1907.

Á máli þessu hefir enginn óþarfur dráttur orðið.

