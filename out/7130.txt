Mánudaginn 11. mai 1931.
Mánudaginn 11. mai 1931.

Nr. 55/1930. Réttvisin (Eggert Claessen)
gegn
Ingólfi Einari Sigurjónssyni
(Sveinbjörn Jónsson).

Íkveikja.

Dómur aukaréttar Reykjavíkur 22. marz
19 3 0 : Ákærður, Ingólfur Einar Sigurjónsson, sæti fang-
elsi við venjulegt fangaviðurværi i 6 mánuði og greiði
allan kostnað sakarinnar, þar á meðal krónur 70,00 til
skipaðs verjanda síns hér fyrir réttinum, Sveinbjörns
Jónssonar hrm.

Dómnum að fullnægja að viðlagðri aðför að lögum.

Dómur hæstaréttar.

Með úrskurði hæstaréttar 31. okt. f. á. var lagt
fyrir rannsóknardómarann í máli þessu að afla
nokkurra frekari upplýsinga í málinu. Hefir þvi
ný rannsókn farið fram, án þess þó að verulegar

nýjar upplýsingar hafi fengizt. Við þessa fram-

158

haldsrannsókn hefir ákærði haldið fast við játn-
ingu sina, um að hann hafi kveikt i umræddri bif-
reið, og er framburður hans um framkvæmd
glæpsins í aðalatriðum hinn sami, sem við fyrri
próf málsins og skýrt er frá i hinum áfrýjaða
dómi.

Við framhaldsrannsóknina hefir ákærði og hald-
ið fast við fyrri framburð sinn um að enginn hafi
verið í vitorði með honum um ikveikjuna.

Þessi verknaður ákærða heyrir undir 283. gr., 1.
málsgr., hinna almennu hegningarlaga, en við
ákvörðun refsingar-innar ber, svo sem undirdómar-
inn hefir gert, að taka tillit til 40. og 59. gr. hegn-
ingarlaganna og þykir refsingin hæfilega ákveðin
8 mánaða hetrunarhússvinna.

Um málskostnað í héraði á aukaréttardómurinn
að vera óraskaður.

Ákærði á einnig að greiða allan áfrýjunar-
kostnað málsins, þar með talin málflutningslaun
sækjanda og verjanda í hæstarétti, sem ákveðast
150 kr. til hvors þeirra.

Því dæmist rétt vera:

Ákærði, Ingólfur Einar Sigurjónsson, sæti 8
mánaða betrunarhússvinnu. Um málskostnað í
héraði skal aukaréttardóminum óraskað.
Ákærði greiði og allan áfrýjunarkostnað máls-
ins, þar með talin málflutningslaun sækjanda
og verjanda í hæstarétti, málflutningsmann-
anna Eggerts Claessen og Sveinbjörns Jónse
sonar, 150 kr. til hvors.

Dómi þessum ber að fullnægja með aðför
að lögum.

159

Forsendur hins áfrýjaða dóms hljóða svo:

Mál þetta er af réttvísinnar hálfu höfðað gegn gæzlu-
fanganum Ingólfi Einari Sigurjónssyni, bifreiðarviðgerð-
armanni, til heimilis á Baldursgötu 36 hér i bænum, fyrir
brot gegn ákvæðum 28. kapítula almennra hegningarlaga
frá 25. júní 1869.

Málavextir eru þeir, sem nú skal greina, og sannaðir
með eigin játningu ákærðs, er kemur heim við það, sem
á annan hátt er upplýst i málinu.

Tildrög málsins eru þau, að kl. nokkuð eftir miðnætti
aðfaranótt 18. september síðast]. kom eldur upp i bif-
reiðarskúr innanverðu við Laugaveg að ofanverðu við veg-
inn, nokkru innar en húsið 171 við Laugaveg. Brunaboði
kom til slökkviliðsins kl. 1,35 eftir miðnættið, en þegar
slökkviliðið kom á staðinn var eldurinn kominn um allan
skúrinn og orðinn mjög magnaður, svo að hann varð ekki
slökktur, enda vom i skúrnum bifreiðar 7 að tölu og tals-
vert mikið af gúmmihringjum, sem var hlaðið þar upp,
en í sumum bifreiðum var bensin.

Kvöldið áður en þetta skeði var ákærður í þessu máli
og Ólafur nokkur Jónsson bifreiðarstjóri að gera við
Fiatbifreið, eign B. S. R. hér í bænum, og fór sú viðgerð
fram a verkstæði bifreiðastöðvarinnar a Grettisgötu 16
hér í bænum, en ákærður og fyrrnefndur bifreiðarstjóri
voru þá starfsmenn þar á verkstæðinu.

Þessari viðgerð höfðu þeir lokið um kl. 1 eftir mið-
nætti og vegna þrengsla a verkstæðinu fóru þeir með
hana i geymsluskúrinn. Þeir óku bifreiðinni því inn eftir
og inn i skúrinn, en þegar þeir voru komnir á miðja vegu
inn i skúrinn, þurftu þeir að stanza til að rýma frá bif—
reiðinni og kvað ákærður þá hafa drepizt a mótornum, og
þegar hann hefði ætlað að koma bifreiðinni aftur i' gang,
mundi hafa kviknað út frá „startaranum“, þvi að eldur
hefði þá gosið upp úr bifreiðinni mjög skyndilega.

Sérfröðir menn í bifreiðarvélfræðí töldu að þessi skýr-
ing ákærðs gæti verið rétt, og við þetta sat um nokkurt
skeið. En svo tók ákærður að tala um það við félaga sína
á verkstæðinu, að hann hefði nú í raun og veru kveikt
í bifreiðinni af ásetningi og gaf það jafnframt í skyn, að
annar af eigendum stöðvarinnar hefði fengið sig til þess
og að hann mundi borga sér eitthvað fyrir verkið.

160

Ákærður var þá aftur kallaður fyrir rétt og 1. októ-
ber 1929, var hann úrskurðaður í gæzluvarðhald. En hinn
4. október játaði ákærður, að hann hefði kveikt i bifreið-
unum af ásettu ráði, og skýrir nánar frá því, hvernig hann
hafi gert það á þennan veg:

Meðan bifreiðarstjórinn, sem var með ákærðum, steig
út úr bifreiðinni, til þess að taka hjólbörur frá, svo að
unnt væri að koma bifreiðinni fyrir, kveðst hann einnig
hafa stigið út úr bifreiðinni, gengið fram með henni,
seilst með hendinni inn í vélina og slitið í sundur tengi-
leiðsluna milli sogdúnksins og blöndungsins, en á þess-
ari leiðslu er gúmmíhólkur, sem auðvelt var að slíta
i sundur. Við þetta streymdi bensínið niður um vélina og
meðan bifreiðarstjórinn fór út að skúrdyrunum, til að
láta þær aftur, fór ákærður upp i bifreiðina á ný, en í
stað þess að setja hana í gang, kveikti hann á eldspýtu
og kastaði henni gegnum gat, sem var á bifreiðargólfinu.
Eldur náði bensininu, sem streymdi niður og bifreiðin
varð á örstuttum tima alelda að framanverðu, Stökk
ákærður þá ásamt hinum bifreiðarstjóranum út úr skúrn-
um til hrunaboða, sem þó var talsvert langt í burtu, og
brutu hann.

Við réttarrannsókn hefir ákærður einatt haldið því
staðfastlega fram, að hann hafi kveikt í vegna þess, að
hann hafi verið orðinn leiður á þessum sifelldu viðgerð-
um á Fiatbifreiðunum, að hann hafi verið látinn aka þess-
um bifreiðum á sunnudögum og fengið sífelldar skammir
hjá farþegunum, að hann hafi talið bifreiðarnar spilla fyrir
rekstri stöðvarinnar og heyrt á öðrum eiganda bifreiðar-
stöðvarinnar að bifreiðarnar voru honum áhyggjuefni; en
með þvi að sér hafi verið vel við þennan mann, hafi hann
talið sig vinna honum, sjálfum sér og bifreiðarviðgerðar—
mönnunum þarft verk með þvi að láta bifreiðarnar
brenna.

Einatt hefir ákærður neitað því mjög ákveðið, að nokk-
ur maður hafi verið í vitorði með sér eða fengið sig til
að vinna þetta verk.

Ákærðum var með bréfi, dags. 19. október, skipaður
sem talsmaður i þessu máli, Sveinbjörn Jónsson, hæsta—
réttarmalaflutningsmaður, og eftir að hann hafði átt
nokkrum sinnum tal við ákærðan i fangahúsinu fannst

161

honum svo einkennilegar þær ástæður, sem hann “færði
fram fyrir því, að hann hefði kveikt í, að hann óskaði
eftir því í bréfi til dómarans, dags. 24. október. að ákærð—
ur yrði settur undir rannsókn geðveikralæknis, til þess
að gengið yrði úr skugga um það, hvort geðheilsu hans
væri nokkuð ábótavant. Hinn 25. október ritaði svo dóm-
arinn dr. med. spitalalækni Helga Tómassyni bréf um
þetta efni, sendi honum staðfesta útskrift af prófum máls—
ins og gæslufangann til rannsóknar. Læknirinn hafði svo
ákærðan til rannsóknar til 7. þ. m. Þá var ákærður attur
fluttur hingað í fangahúsið og læknirinn skilaði þá áliti
um heilbrigðisástand ákærðs og hefir það verið lagt fram
við rannsóknina og fært inn i útskrift af prófum málsins.
Í skýrslu læknisins er það tekið fram, að ákærður hafi
einatt þar gefið sömu skýrsluna um það hvernig ikveikj-
an varð, og hefir hann þar haldið þvt fram, að sér hafi
ekki dottið í hug að kveikja í bilunum fyrr en á því augna-
bliki, sem hann gerði það, telur læknirinn að ákærður fái
annað slagið köst, sem stundum komi alveg snögglega, en
stundum smá saman með nokkrum aðdraganda og að
ikveikja sú, er ákærður framkvæmdi, sé hrein „impulsiv“
verknaður; ákærður sé geðveikur með köflum, ósjálfráð-
ur athafna sinna, vegna þess „impulsivitet“, sem sjúk-
dómnum fylgir hjá honum. Fyrir slíkum verknaði sem
ikveikjunni liggi engin skýr rök, sem sjúklingurinn er
sér sjálfum meðvitandi er hann framkvæmir verkið. Þær
ástæður og skýringar, er ákærður hafi gefið fyrir lögreglu—
réttinum um það, hversvegna hann hafi kveikt í, telur
læknirinn til orðnar eftir að ákærður fór að hugsa málið.
Af þeim ástæðum, sem nú hafa verið greindar, verður að
áliti réttarins að ákveða refsingu ákærðs með tilliti til
ákvæða 40. gr. almennra hegningarlaga.

Eins og að framan er greint frá, kveikti ákærður i bit“-
reiðum, sem geymdar voru í skúr eða Ábyrgi, sem var
Þannig gert, að bárujárn var neglt utan á trégrind og á
þakið. Það hús, sem stendur næst þessum skúr er húsið
nr. 171 við Laugaveg, og er það i 51 mtr. fjarlægð. Það er
því sjáanlegt, að hætta fyrir önnur hús eða lif manna var
ekki hægt að sjá að stafaði af því þó að kviknaði í skúrn<
um; en hinsvegar hlaut ákærður að sjá það, að um leið
og hann kveikti i bifreiðunum hlaut að kvikna i skúrn-

ll

162

um og verður því að telja af því, sem að framan er sagt,
að ákærður hafi með ikveikjunni brotið gegn 284 gr. al-
mennra hegningarlaga.

Ákærður er kominn yfir lögaldur sakamanna, fæddur
27. júní 1898, og hefir aldrei sætt ákæru né refsingu fyrir
nokkurt afbrot.

Þegar refsing ákærðs er ákveðin samkvæmt þessari
grein, verður að áliti réttarins, eins og fyrr segir, að taka
tillit til 40. gr. hegningarlaganna og ákvæða 59. gr. sömu
laga með því að ákærður hefir verið svo lengi í gæzlu—
varðhaldi, án þess að því sé um að kenna hvernig að
hann hefir hagað sér.

Refsing ákærðs með tilliti til þess þykir hæfilega á-
kveðin 6 mánaða fangelsi við venjulegt fangaviðurværi.

Nauðsynlegar ástæður til þess að ákærður verði dæmd-
ur skilorðsbundið þykja ekki vera fyrir hendi i þessu
máli.

Ákærður greiði allan kostnað sakarinnar, þar á meðal
70 krónur til skipaðs verjanda, Sveinbjarnar Jónssonar
hrm.

Á máli þessu hefir enginn óþarfa dráttur orðið.

