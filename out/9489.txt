Mánudaginn 22. júní 1931.
Mánudaginn 22. júní 1931.

Nr. 20/1931, Réttvísin (Garðar Þorsteinsson)
gegn
Torfa, G. Þórðarsyni (Pétur Magnusson)

Bókhaldsvanræksla gjaldþrota.

Dómur aukaréttar Reykjavíkur 2. febr.
1931: Torfi Guðmundur Þórðarson sæti einföldu fang-
elsi i 45 daga og greiði allan kostnað sakarinnar, þar á
meðal kr. 65 í málsvarnarlaun til Gustavs A. Sveinssonar,
málfærslumanns.

Dóminum að fullnægja að viðlagðri aðför að lögum.

Dómur hæstaréttar.

Þegar frá eru skilin fyrirmæli laga um bókhald,
hafa ekki komið fram í málinu sannanir um það, að
ákærði hafi framið nokkurn þann verknað, sem
refsing er viðlögð 1' lagaboðum þeimyer i aukare'tt-
arstefnunni greinir, og ber þess vegna að því leyti
að sýkna hann. Hinsvegar hefir ákærði bakað sér
refsingu fyrir vanrækslu um bókhald svo sem lýst er

212

í hingum áfrýjaða dómi, samkv. 2. málsgr. 264. gr.
almennra hegningarlaga, og þykir sú refsing hæfi—
lega ákveðin 45 daga einfalt fangelsi eins og gert
er i aukaréttardóminum .En með því að ákærði er
ungur maður, hefir hegðað sér að öðru leyti vel og
engin ástæða er til þess að ætla, að bókhaldsvan—
ræksla hans sé í sviksamlegum tilgangi framin, þá
þykir rétt að fresta framkvæmd refsingarinnar
samkvæmt lögum nr. 39 frá 16. nóv. 1907, og falli
hún niður að fimm árum liðnum, enda verði skil—
yrðum nefndra laga fullnægt.

Ákvæði hins áfrýjaða dóms um málskostnað i
héraði skulu vera Óröskuð. Svo greiði ákærði all—
an sakarkostnað, þar á meðal þóknun til sækjanda
og verjanda fyrir hæstarétti, er ákveðast 120 kr. til
hvors.

Því dæmist rétt vera:

Ákærði, Torfi Guðmundur Þórðarson, sæti
45 daga einföldu fangelsi, en fresta skal fram-
kvæmd refsingarinnar samkvæmt lögum nr.
39, frá 16. nóv. 1907 og falli hún niður að fimm
árum liðnum, ef fullnægt er skilyrðum áður-
nefndra laga. Ákvæði hins áfrýjaða dóms um
sakarkostnað í héraði skulu vera óröskuð. Enn-
fremur greiði ákærði allan annan sakarkostn-
að, þar á meðal málflutningskaup sækjanda og
verjanda fyrir hæstarétti, hæstaréttarmála-
flutningsmannanna Garðars Þorsteinssonar og
Péturs Magnússonar, kr. 120 til hvors þeirra.

Dóminum ber að fullnægja með aðför að lög-
um.

213

Forsendur hins áfrýjaða dóms hljóða svo:

Mál þetta er höfðað af réttvísinnar hálfu gegn Torfa
Guðmundi Þórðarsyni, fyrrv. kaupm. Klapparstíg 31, fyrir
brot gegn ákvæðum 26. kapítula almennra hegningarlaga
frá 25. júní 1869, ákvæðum laga nr. 25, frá 1929 og 53,
frá 1911.

Málavextir eru þannig:

Hinn 25. apríl f. á. var ákærður í þessu máli úrskurðað—
ur gjaldþrota með úrskurði skiptaréttarins i Reykjavik.
Þessi úrskurður var kveðinn upp eftir að ákærður sjálfur
hafði beiðst þess að hú sitt yrði tekið til skiptameðferðar,
þar sem hann gæti ekki lengur staðið i skilum. Samkvæmt
efnahagsuppgjöri þvi, sem ákærður skilaði til skiptaráð-
anda 30/4 f. á. og miðað var við 31. dezember 1929, áttu
skuldir umfram eignir að vera kr. 11,822,35. Þetta uppgjör
segist ákærður hafa gert eftir bókum verzlunarinnar.

Samkvæmt þessu uppgjöri áttu peningar í kassa að vera
við áramótin kr. 52,65 og vörur að útsöluverði kr. 52,873,87
+ 30% til að fá innkaupsverðið kr. 37,011,75. En allar þær
vörur, er fyrir hendi voru við gjaldþrotið, seldust við nauð-
ungaruppboð fyrir kr. 9,115,59 brúttó, _ svo mismunur á
skuldum og eignum varð því allmikið meiri en gert er ráð
fyrir í framannefndu uppgjöri.

Einn liðurinn í rannsókn þessa máls var bókhaldsrann-
sókn á viðskiptahókum verzlunarinnar.

Þær bækur sem ákærður hafði haldið voru aðallega
þessar:

1. Dagbók —— sem var færð nokkurnvegin til ársloka 1929
en ekki eftir það. Fylgiskjölum þó haldið til haga með
ágöllum er síðar verður greint.

2. Aðalbók og efnahagsbók. Í hana hefir verið fært úr dag-
bókinni til 30. júni 1929. Síðasti efnahagsreikningur í
bókinni er 13. sept, 1928.

En nákvæmur efnahagsreikning'ur var gerður af Manscher

& Birni Árnasyni 29. janúar 1929 og sýndi hann að þá voru

skuldir umfram eignir kr. 2,113,89.

Kassabók var færð til 19. apríl 1930. Í þessa bók er “fært
það sem komið hefir inn frá skuldunautun] og fyrir kon—
tant sölu — og frá 5. jan. 1929 aðeins kontant sala.

Auk þess hefir ákærður fært sölukladda til 28. febr.
1930 einskonar viðskiptabók, hók yfir skuldheimtumenn

214

til sept. ágúst 1929, faktúrubók til 1. júlí 1928 og bækur
með vöruupptalningu 13/9 1928 og 1/1 1930.

Þegar rætt er um niðurstöður þær, sem urðu af endur-
skoðuninni, virðist óbrotnast að taka þær í þremur köflum.
Fyrst niðurstaðan eins og hún varð samkvæmt bókunum,
eins og þær voru samkvæmt upplýsingum frá ákærðum og
hægt var að sannreyna að voru réttar, og að lokum niður—
stöðurnar eins og þær yrðu eftir þeim skýringum, sem á—
kærður hefir gefið án þess að hægt hafi verið að sann-
reyna hvort þær skýringar hafi við rök að styðjast.

Samkvæmt bókunum og fylgiskjölunum, sem fyrir lágu,
vantaði í kassa ákærðs við gjaldþrotið um 6000,00 og sam—
kvæmt upptalningu ákærðs á vörubirgðum við áramót, sem
færð er í tvo kladda, er vöruþurðin þá miðað við útsölu—
verð um kr. 19,000,00; hér vantaði því um kr. 25,000,00.

En ákærður fékk þessa endurskoðun til athugunar og
gerði hann þá grein fyrir ýmsum greiðslum, sem hann
hafði innt af hendi i vörum eða peningum án þess að
hann hefði fengið kvittanir fyrir. — Hægt hefir verið að
sannreyna að ákærður hefir greitt það miklar upphæðir
úr sjóði án kvittana og færslu, að sjóðþurður lækkar niður
i.kr. 1,479,64.

Þá hefir ákærður gert grein fyrir það miklu af greiðsl-
um, sem hann hefir innt af hendi í vörum nokkru áður en
hann varð gjaldþrota. — Þó fyrir áramót 1929—30 # að
vöruþurðin lækkar niður í um kr. 15,500.

Enn hefir ákærður gert grein fyrir peningagreiðslum til
útlendra firma samtals kr. 1500,81 auk kostnaðar. Fyrir
þessum greiðslum hefir ákærður engar kvittanir, og hann
kveðst ekki muna hverjum hann hafi greitt þessar upp—
hæðir hér fyrir hönd firmanna. Af þessum ástæðum hefir
ekki orðið sannreynt, hvort ákærður hefir greitt þessar
upphæðir. Firmun hafa ekki lýst þessum kröfum 1' búið.

Auk þess telur ákærður sig hafa greitt skuldheimtu—
mönnum með vörum fyrir kr. 2800,00, sem ekki hefir verið
unnt að sannreyna.

Ef þessar skýringar ákærða væru réttar mundi sjóð—
þurðin hverfa og vöruþurðin lækka niður í um kr. 12,700
en það telur ákærður hafa farið i vörurýrnun við lækk-
andi verð vegna sifeldra útsala og þannig liggi því fyrir
full greinargerð frá sinni hendi bæði um sjóð- og vöruþurð.

215

Sumt af þeim vörum, að minnsta kosti, sem ákærður af-
henti upp í skuldir, lét hann af hendi, eftir að hann var
orðinn insolvent. Enda þótt ákærðum hljóti að hafa verið
það ljóst af uppgjöri Manscher & Björns Árnasonar 29.
janúar 1929, að hann ætti ekki fyrir skuldum, verða þessar
greiðslur ekki taldar refsiverðar. —— Skuldir umfram eignir
voru samkvæmt þessu uppgjöri fremur litlar og ef ákærð-
ur hefir gert ráð fyrir þeim fjárhag er hann greiddi skuldA
irnar, verður tæpast sagt að gjaldþrot hafi verið yfirvof-
andi. Raunar má alveg hiklaust gera ráð fyrir„ að fjárhag-
ur ákærðs hafi verið verri er hann greiddi skuldirnar, en
29. jan. 1929 eða í raun og veru yfirvofandi gjaldþrot, en
vegna þess hve sáralélegt bókhaldið var, er það ekki sann—
anleg! að ákærður hafi séð eða hlotið að sjá, að það var
yfirvofandi.

Eins og fram kemur hér að framan var bókhald ákærða
mjög lélegt og samkvæmt sjálfum verzlunarhókunum er
samanlögð sjóð- og vöruþurð ákærðs kr. 25,000,00. Ákærð-
ur hefir þó eins og að framan segir gert grein fyrir greiðsl—
um, óbókfærðum og án fylgiskjala, sem lækka þessa upp-
hæð að mun, — því sannreynt hefir verið að þessar
greiðslur hefir hann innt af hendi.

Þótt ekki hafi tekizt að sannreyna, hvort ákærður hafi
innt hinar greiðslurnar af hendi verður ekki séð að það
skipti verulegu máli. Ef ákærður hefir ekki innt þessar
greiðslur af hendi í raun og veru, verður vöru- og sjóð-
þurðin í sjálfu sér ekki refsiverð þvi ýmsir möguleikar eru
fyrir hendi um það, hvernig þessi verðmæti hafi farið,
verðmætin geta verið komin úr vörzlum himins og eign á
refsiverðan hátt af hendi ákærðs og þau geta verið komin
það án þess um nokkurt refsivert athæfi hafi verið að
ræða. _ Það er í rauninni hið stórvitaverða við lélegt bók—
hald að fela ma bak við það allskonar afbrot, sem ekki
verða uppplýst.

Að áliti réttarins er það ekki nægilega sannað, að á-
kærður hafi brotið gegn neinum af ákvæðum þeirra laga,
sem mál er höfðað gegn honum fyrir, nema 264. gr., 2. mgr.,
hegningarlaganna; — en gegn ákvæðum þeirrar greinar
hefir ákærður brotið mjög freklega. Ákærður hefir að áliti
réttarins sýnt sig í stórkostlegri óreglusemi við bókhaldið
og afleiðingarnar hafa orðið þær sem lýst er hér að framan.

216

Ákærður er kominn yfir lögaldur sakamanna, fæddur
6. nóv. 1901 og hefir hvorki s'ætt ákæru né refsingu fyrir
nokkurt afbrot.

Refsing sú, er hann hefir tilunnið fyrir þetta brot, er að
áliti dómarans hæfilega ákveðin einfalt fangelsi :' 45 daga.
Ennfremur greiði ákærður allan kostnað sakarinnar, þar
á meðal krónur 65,00 i málsvarnarlaun til talsmanns sins,
Gustavs A. Sveinssonar málfærslumanns.

Talsmaður ákærða hefir meðal annars gert þá kröfu, ef
ákærður verði dæmdur til refsingar, að hann fái skilorðs—
bundinn dóm. Þetta kann nú að virðast 'æði sjálfsagt, þar
sem brotið er í sjálfu sér ekki stórfellt, ákærður ungur og
hefir ekki áður verið refsað.

En á það ber að lita, að í íslenzku atvinnu- og verzlun-
arlifi fer það sífellt í vöxt svo sem annarsstaðar, að ein-
staklingar eða félög reka atvinnu og verzlun með lausafé
annara. Það verður þvi að álíti dómarans að gera mjög
strangar kröfur til þess, að bókhald þessara fyrirtækja, sé
í fyllsta lagi, og að þau geti sýnt það þegar þau lenda i
gjaldþrotnm, hvernig lánsféð hefir farið — enda má bak
við lélegt bókhald 'fela ýms afbrot, sem eru enn refsiverðari
samkvæmt landslögum, en bókhaldsvanrækzlan sjálf.

Bókhaldslagafrumvarpið, er fram var borið á síðasta
Alþingi og ummælin um það þar, sýna það hve mikla og
einróma áherzlul löggjafinn leggur á það og telur það mikla
nauðsyn, að koma bókhaldi fyrirtækja í gott lag.

Vegna þess og að afbrotið er ekki augnabliks yfirsjón,
heldur æði langvarandi vanrækzla, þykja ástæður til skil-
orðsbundins dóms ekki fyrir hendi.

Sá dráttur, sem orðið hefir á rannsókn þessa máls, staf—
ar af því, hve erfitt reyndist að fá bókhaldsrannsóknina
framkvæmda vegna annrikis endurskoðendanna. En á
rannsókninni og uppkvaðningu dómsins hefir enginn ó—
þarfur dráttur orðið.

217

