Miðvikudaginn 24. febr. 1932.
Miðvikudaginn 24. febr. 1932.

Nr. 114/1931. Leif Gamborg, f. 11. tímans K. P.
M. Dons (Stefán Jóh. Stefánsson)
gegn
Guðmundi Ólafssyni og Pétri Magn-
ússyni (Pétur Magnússon).

Stefndir eigi taldir hafa bakað sér skaðabótaskyldu
út af afskiptum sínum af máli því, er hér um
ræðir. Krafa stefnanda þvi eigi tekin til greina.

Dómur gestaréttar Reykjavíkur 5. júlí 1930: Stefnd-
ir, Guðmundur Ólafsson og Pétur Magnússon, skulu vera
sýknir af kröfu stefnandans, Leif Gamborg, f. h. firmans
K. P. M. Dous i Kaupmannahöfn, í máli þessu.

Stefnandinn greiði stefndum kr. 500.00 i málskostnað
innan þriggja sólarhringa frá lögbirtingu dóms þessa, að
viðlagðri aðför að lögum.

Dómur hæstaréttar.

Hinir stefndu hafa skýrt frá afskiptum sínum af
hinni fyrirhuguðu málssókn F. J. E. Berners stór-
kaupmanns í Kaupmannahöfn á hendur Bernh.
Petersen kaupmanni í Reykjavík, sem er tilefni til
máls þessa, á þá leið, að vorið 1931 hafi Kristján
kaupmaður Torfason á Flateyri komið til þeirra
með samning þann á milli Berners og Bernh. Pet-
ersen, er frá er skýrt í forsendum hins áfrýjaða
dóms, ásamt fleiri gögnum, þar á meðal skýr-
ingum Berners um málið, og hafi Kristján beðið þá
að athuga skjöl þessi og láta í ljósi álit sitt um
skaðabótakröfu þá, er Berner vildi gera á hendur
viðsemjanda sinum, Bernh. Petersen, út af vanefnd-
um samningsins. Hafi meðstefndi, Pétur Magnús-
son, eftir að hafa athugað gögn þessi lauslega, sagt

479

Kristjáni, að ef frásögn Berners um málavexti væri
rétt og ef hann hefði eigi sjálfur gerzt sekur um
samningsrof, liti svo út, að hann hefði rétt til
skaðabóta, muni Kristján hafa flutt þessi ummæli
til Páls Torfasonar bróður síns og hann aftur til
Berners og hafi stefndu þá nokkru síðar borizt um-
boð frá Berner til málshöfðunar. Um líkt leyti og
umboð þetta kom, hafi stefndu farið að athuga mál—
ið nánar. Hafi það þegar í upphafi vakið tortryggni
þeirra á málstað Berners, að hann skyldi ekkert
hafa aðhafzt út af þessu í nærfellt 3 ár, og eftir
upplýsingum þeim, er þeir hafi fengið um málstað
hans, hafi þeim virzt ólíklegt, að krafan væri á
rökum byggð. Hafi þeir því sagt Kristjáni Torfa-
syni, að ef þeir ættu að hafa nokkur frekari af-
skipti af málinu, yrðu þeir fyrst og fremst að fá
skýrar upplýsingar um, hverjar ráðstafanir Ber-
ner hefði gert viðvíkjandi afhendingu á lýsinu og
jafnframt yrði hann að greiða þeim fyrirfram að
minnsta kosti 500 kr. upp i málskostnað, en þar
sem hvorki frekari upplýsingar eða peningar hafi
komið, hafi þeir vorið 1922 sagt Kristjáni það af-
dráttarlaust, að þeir vildu engin afskipti hafa af
málinu, hafi þeir talið nægilegt að skýra Kristjáni
frá þessu, þar sem hann hafi komið með skjölin til
þeirra, enda hafi þeir ekkert viljað við Berner eiga.

Umboðsmaður áfrýjanda hefir lýst því yfir hér
fyrir réttinum, að hann hefði enga ástæðu til að
vefengja skýrslu stefndu um framkomu þeirra
gagnvart Kristjáni Torfasyni, en fyrir hönd um-
bjóðanda síns heldur hann því hinsvegar fram, að
þar sem Berner hafi sent þeim umboð til máls-
höfðunar og síðan ritað þeim hvað eftir annað um
málið, hafi það verið skylda þeirra að rita honum

480

um afstöðu þeirra til málsins, enda hafi Berner
ekkert fengið að vita um skilyrði þau, er stefndu
hafi sett, þar á meðal að þeir vildu fá 500 kr. fyrir
fram til að taka að sér málshöfðun. Með þessu hafi
stefndu orðið þess valdandi, að krafa Berners hafi
fyrnzt og verði þeir að svara til þess skaða, er af
því hafi hlotizt.

Á þetta verður eigi fallizt. Stefndu máttu eftir
atvikum líta svo á, að þeim væri heimilt að snúa
sér til þess manns, er upphaflega hafði leitað til
þeirra viðvíkjandi umræddri málssókn, bæði um
skilyrði fyrir því, að þeir taeki málið að sér og sið—
ar, er þeim skilyrðum var ekki fullnægt, að láta
hann vita, að þeir vildu engin afskipti hafa af mál-
inu, og það var ekki á ábyrgð stefndu, þó umboðs—
maður þessi kunní að hafa vanrækt að tilkynna
Berner þetta.

Af þessu þykir það ljóst, að afskipti hinna
stefndu af umgetnu máli hafa ekki verið þannig,
að þau hafi bakað þeim skaðabótaskyldu, og ber
því þegar af þessari ástæðu, og án þess ástæða sé
til að rannsaka aðrar sýknunarástæður stefndu, að
sýkna þá af kröfum áfrýjanda í máli þessu.

Eftir atvikum þykir rétt, að málskostnaður í hér—
aði falli niður, en málskostnað í hæstarétti ber á—
frýjanda að greiða stefndu með 250 kr.

Því dæmist rétt vera:

Stefndu, Guðmundur Ólafsson og Pétur
Magnússon, skulu vera sýknir af kröfu á—
frýjanda, Leif Galnborg, f. 11, firmans K. P. M.
Dons, i máli þessu.

Málskostnaður í héraði fellur niður, en

481

málskostnað í hæstarétti greiði áfrýjandi hin-
um stefndu með 250 kr. að viðlagðri aðför að
lögum.

Forsendur hins áfrýjaða dóms hljóða svo:

Mál þetta er eftir samkomulagi málsaðilja höfðað fyrir
gestaréttinum með stefnu, útgefinni 5. apríl 1929, af Leit
Gamborg, Landsretssagförer, t'. h. firmans K. P. M. Dons í
Kaupmannahöfn, gegn Guðmundi Ólafssyni og Pétri Magn-
ússyni, hæstaréttarmálaflutningsmönnum, hér í bænum, til
greiðslu skuldar in solidum, að upphæð d. kr. 64822,65
með 6% ársvöxtum frá 1. júlí 1921 til greiðsludags og
málskostnaður að skaðlausu eftir mati réttarins.

Tildrög málsins eru þau, að með samningi, dags. 11.
okt. 1918, seldi Bernhard Petersen, kaupmaður hér í hæn-
um, F. J. E. Berner, stór—kaupmanni í Kaupmannhöfn,
240 föt af ljósu og 110 föt af dökku iðnaðarlýsi. Umsamið
kaupverð var (1. kr. 1,70 pr. kg. af ljósa lýsinn og d. kr.
1,60 pr. kg. af þvi dökka. Hvert lýsisfat skyldi vera ca.
175 kg. nettó. Um greiðslu var svo samið, að hún færi
fram með bankayfirfærslu (Rembours) í Íslandsbanka og
skyldi hún opnuð þegar seljandi óskaði þess. Afhend—
ingarstaður lýsisins var ákveðinn á „Lager“ í Reykjavík
eða Hafnarfirði, þó var seljanda skylt að koma lýsinu á
skip, er kaupandi tæki til og honum að kostnaðarlausu.
Um afhendingartíma lýsisins var ekkert tekið fram í
samningnum.

Í bréfi til kaupanda, dags. 23. okt. 1918, krafðist seli»
andi svo þess, að bankayfírfærslan yrði opnuð með sím-
skeyti næstu daga til handa Jes Zimsen, kaupmanni i
Reykjavik, og var það gert. Hinsvegar kveður stefnandi
seljanda ekki hafa afhent lýsið eða gert nokkrar ráðstaf—
anir til þess, þrátt fyrir ítrekaðar kröfur um afhendingu
frá kaupanda, en orsökina til þessara vanefnda seljanda
telur stefnandi hafa verið þá, að lýsið hafi verið selt öðr—
um og sá kaupandi hafi fengið það afhent. Þessar van-
efndir seljanda kveðnr stefnandi hafa bakað kaupanda
stól—tjón, því að hann hafi sett umrætt lýsi til firmans R.
Svanberg & Co í Malmö með samningi dags. 26. nóv. 1918

482

fyrir sænskar kr. 3,50 pr. kg., en þenna sölusamning hafi
hann (kaupandi) ekki getað uppfyllt vegna vanefnda selj—
anda og á þann hátt orðið af miklum gróða, auk þess hafi
hann (kaupandi) orðið að greiða ýmislegan kostnað vegna
lýsiskaupanna, svo sem kostnað við opnun hankayfir-
færslu, ferðakostnað, kostnað við leigusamning um skip
til þess að flytja lýsið frá Íslandi til Svíþjóðar 0. fl. Hefir
stefnandi sundurliðað tjón kaupanda vegna samningsrofa
seljanda þannig:
1. Mismunur á umsömdu kaupverði á

ljósa lýsinu og söluverði þess til R.

Svanberg & Co. ................... cl. kr. 85522,50
2. Mismunur á kaupverði og s"Iuverði

dökka lýsisins .................... — — 41122,81
3. ýmiskonar kostnaður ca. .......... — — 3000,00

Alls d. kr. 129645,31

Framangreindri skaðabótakröfu kveður stefnandi kaup—
anda lýsisins, Berner stórkaupmann, hafa komið til inn-
heimtu hjá stefndum snemma á árinu 1921 fyrir milli-
göngu Páls Torfasonar og Kristjáns Torfasonar, kaupsýslu-
manna, og hafi stefndum þá þegar verið afhent skjöl öll
viðvíkjandi málinu og síðar á árinu eða 18. júni verið
sent fullkomið umboð til þess að fara með það. Stefnd-
ir hafi síðan ekkert aðhafst, þrátt fyrir ítrekaðar fyrir—
spurnir um málið frá kröfueiganda, en loks hafi þeir
sent honum málsskjölin i september 1925, er hann þá
var á ferð hér i Reykjavik.

Vegna þessa aðgerðarleysis stefndra kveður stefnandi
kröfuna hafa fyrnzt meðan hún var hjá þeim til innheimtu
og sé því vanrækslu þeirra um að kenna, að kröfuréttur-
inn á hendur seljanda glataðist fyrir fyrningu og beri
þeir þannig ábyrgð á tjóni, er kröfueigandi hafi hlotið
vegna fyrningarinnar. Helming framangreindrar skaða-
bótakröfu eða d. kr. 64822,65 hefir umbjóðandi stefnanda,
firmað K. P. M. Duns, fengið framselda til eignar með
yfirlýsingu, dags. 17. ágúst 1928, frá upphaflega kröfueig—
andanum, kaupanda lýsisins, Berner stórkaupmanni, og
hefir stefnandi nú höfðað mál þetta á hendur stefndum
in solidum til greiðslu þeirrar upphæðar auk vaxta og
málskostnaðar eins og að framan greinir.

483

Stefndir hafa mótmælt kröfum stefnanda og krafizt
sýknu af þeim og málskostnaðar hjá honum að skaðlausu
eftir mati réttarins.

Sýknukröfuna reisa stefndir fyrst og fremst á því, að
skaðabótakrafa sú, sem stefnandi samkvæmt framansögðu
heldur fram, að kaupandi Iýsisins, Berner stórkaupmaður,
hafi eignazt á seljanda þess, Bernhard Petersen, hafi ekki
við nokkur rök að styðjast. Berner hafi ekki gert þær
ráðstafanir, sem honum sem kaupanda hafi verið nauð-
synlegt að gera til þess að fá lýsið afhent og geti því eigi
verið um það að ræða, að seljandinn hafi orðið skaða-
bótaskyldur gagnvart honum vegna samningsrofa.

Þá hafa stefndir og haldið því fram, að þó svo kynni
að verða litið á, að kaupandi hefði eignast raunverulega
skaðabótakröfu á hendur seljanda vegna margnefndra lýs—
iskaupa, þá sé þeim algerlega óviðkomandi um afdrif
þeirrar kröfu, því að þeir hafi aldrei tekið að sér inn-
heimtu á henni, heldur aðeins lofað fyrir beiðni Kristjáns
Torfasonar, að lesa malsskjölin viðvíkjandi henni yfir og
sé því engin vanræksla frá þeirra hendi, þó að krafan
hefði fyrnst.

Stefnandi hefir eindregið mótmælt sýknuástæðum
stefndra.

Það verður nú að fallast á það hjá stefndum, að þar
sem ekkert var tekið fram í samningnum um afhendingar-
tíma lýsisins, þá hafi seljanda ekki verið skylt að afhenda
það fyrr en kaupandi krafðist þess. Það er að vísu svo, að
kaupandi setti þegar, er seljandi fór fram á það, banka-
trygging'u fyrir greiðslu andvirðis lýsisins, en ekki verður
litið svo á, að eindagi seljanda samkvæmt samningnum
hafi komið við þá ráðstöfun kaupanda, svo að frekari
kröfur um afhendingu hafi kaupandi ekki þurft að gera.
Nú er það ekki upplýst gegn mótmælum stefndra, að kaup—
andi hafi gert sjálfur eða fyrir tilstilli hans hafi verið
gerð nokkur krafa um afhendingu á lýsinu. Hinsvegar
hafa stefndir haldið því fram og því hefir ekki verið mót-
mælt af stefnanda, að kaupandi hafi afturkallað banka—
trygginguna án þess að gera seljanda nokkuð aðvart um
afturköllunina og ekki verður séð, að eftir að bankatrygg—
ingin var afturkölluð hafi kaupandi gert nokkrar ráð-
stafanir til þess að fá lýsið afhent. Ekki kemur heldur

484

fram i málinu, að kaupandi hafi tilkynnt seljanda nokkuð
um það, að hann ætlaði að halda fast við lýsissölusamn-
inginn eða krefjast skaðabóta, ef lýsið yrði ekki afhent.

Rétturinn litur þvi svo á, að ekki sé upplýst gegn mót-
mælum stefndra, að seljandi hafi gert sig sekan i nokkr-
um vanefndum á umræddum lýsissölusamningi eða m. 5.
0. að kaupandi hafi eignast nokkra bótakröfu á hendur
honum út af samningnum og hefir krafa umbjóðanda
stefnanda á hendur stefndum þá heldur ekki við rök að
styðjast, þar sem þó um vanrækslu hefði verið að ræða
hjá þeim, þá getur hún ekki hafa orsakað nokkurt tjón og
ber þegar af þessari ástæðu að taka sýknukröfu stefndra
til greina.

Eftir þessum úrslitum og öllum malavöxtum þykir rétt,
að stefnandi greiði stefndum kr. 500,00 i málskostnað.

Vegna ýmiskonar anna i sambandi við Alþingishátíð—
ina hefir ekki verið unnt að kveða upp dóm i máli þessu
fyrr en nú.

