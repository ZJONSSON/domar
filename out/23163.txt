Mánudaginn 7. marz 1932.
Nr. 21/1931. Ólafur Thors (Jón Ásbjörnsson)

gegn
Gísla Guðmundssyni (Enginn).

Meiðyrðí.

Dómur bæjarþings Reykjavíkur 13. nóv. 1930: Framan-
greind ummæli skulu vera dauð og ómerk.

Stefndur, Gísli Guðmundsson, greiði 100 króna sekt i
ríkissjóð og komi i stað sektarinnar, ef hún verður ekki
greidd áður en aðfararfrestur í máli þessu er liðinn, 6
daga einfalt fangelsi. Ennfremur greiði stefndur stefn—
andanum, Ólafi Thors, kr. 75,00 i málskostnað.

Dóminum að fullnægja innan fimmtán daga frá lög—
birtingu hans, að viðlagðri aðför að lögum.

Dómur hæstaréttar.

Við þíngfestingu máls þessa í hæstarétti 29. maí
þ. á. var mætt af hálfu beggja aðilja og var málinu
þá með samþykki umboðsmanns stefnda frestað til
októbermánaðar. En er málið þá skyldi flutt, mætti
enginn af hálfu stefnda og hefir málið því verið
rekið skriflega samkv. 1. lið 2. mgr. 38. gr. hæsta-
réttarlaganna og er dæmt samkv. N. L. 1——4. 32. og
2. gr. tilsk. 3. júní 1796.

Áfrýjandi hefir krafizt þess fyrir hæstarétti, að
hin idæmda refsing verði þyngd eftir því sem lög
frekast leyfa, að ákvæði undirréttardómsins um
ómerkingu meiðyrðanna verði staðfest og að
stefndi verði dæmdur til að greiða málskostnað i
undirrétti og hæstarétti eftir mati réttarins.

Svo sem tekið er fram í hinum áfrýjaða bæjar—
þingsdómi, eru hin átöldu ummæli mjög meiðandi
og móðgandi fyrir áfrýjanda og ekki réttlætt að
neinu leyti. Ber því að staðfesta undirréttardóminn

505

um ómerking þeirra og sekta stefnda fyrir þau
samkv. 218 gr., sbr. 217. gr. hinna almennu hegn-
ingarlaga. Sömuleiðis á stefndi samkv. tilsk. 11.
ágúst 1819 að greiða sekt fyrir það, að hann mætti
eigi fyrir sáttanefnd Reykjavíkur við sáttaumleit-
un í málinu. Þykir sektin hæfilega ákveðin í einu
lagi 300 kr., er renni i ríkissjóð, og komi 20 daga
einfalt fangelsi í stað sektarinnar, ef hún verður
eigi greidd innan 30 daga frá birtingu dóms
þessa.

Ákvæði undirréttardómsins um málskostnað í
héraði skal óraskað, en stefndi greiði áfrýjanda
málskostnað í hæstarétti, er ákveðst 200 kr.

Því dæmist rétkt vera:

Stefndi, Gísli Guðmundsson, greiði 300 kr.
sekt i ríkissjóð, er afplánist með 20 daga ein-
földu fangelsi, ef hún verður eigi greidd inn-
an 30 daga frá birtingu dóms þessa.

Um ómerkingu hinna átöldu ummæla og um
málskostnaðargreiðslu í héraði skal hinum á-
frýjaða dómi óraskað, en stefndi greiði áfrýj-
anda, Ólafi Thors, málskostnað í hæstarétti
með 200 kr.

Dóminum að fullnægja að viðlagðri aðför
að lögum.

Forsendur hins áfrýjaða dóms hljóða svo:

Mál þetta er eftir árangurslausa sáttatilraun höfðað
fyrir hæjarþinginu með stefnu, útgefinni 6. júní 5. I., af Ól-
afi Thors alþingismanní, hér i bæ, gegn ritstjóra Tímans.
Gísla Guðmundssyni, cand. mag., út af ummælum, er birt-
ust i 25. tölublaði nefnds vikublaðs, er út kom 3. maí s. 1.

506

i grein með yfirskriftinni: „Og svo ætlar þá þessi von að

bregðast líka“ og undirrituð var dulmerkinu „B.F.“

Hin atöldu ummæli hljóða svo:

a) „Helzt er að sjá að ráðabrugg um að eyðileggja póli-
tíska starfsemi J. J. með því að gefa út um hann fals—
vottorð hafi verið á seiði frá því í fyrrasumar, en magn—
azt með vetrinum. Voru i samsæri þessu tvennskonar
menn. Annars vegar fáfróðir og félagslega ómenntaðir
læknar en á hinn bóginn úr hópi svæsnustu
andstæðinga Framsóknar, fólk eins og Ólafur
Thors ...... “

Síðar í greininni segir svo um stefnanda:

h) „ ...... Þetta andvarp sýndi að þessum íhaldsmanui
eru kær veikindi eins og hálsbólga. En miklu dýrmæt-
ari var þó geðveiki. Slíkt vottorð var kaupandi dýru
verði ...... “

Hefir stefnandi krafizt þess, að framangreind ummæli,
sem hann telur öll meiðandi fyrir sig, verði dæmd dauð og
ómerk og að stefndur, sem ber ábyrgð á þeim, verði dæmd-
ur i hæfilega refsingu fyrir þau. Svo krefst hann og mals-
kostnaðar eftir mati réttarins.

Stefndur hefir mótmælt kröfum stefnanda og krafizt
sýknu af þeim og málskostnaðar hjá honum að skað-
lausu.

Sýknukröfuna byggir stefndur á því, að ummælunum í
fyrri klausunni undir 3, sé ekki beint að stefnanda. Hann
sé aðeins nefndur sem dæmi upp á svæsnustu andstæðinga
Framsóknarflokksins, en enganveginn átt við það, að hann
hafi tekið þátt i samsæri því gegn Jónasi Jónssyni rað-
herra, sem vikið er að í greininni.

Á þessa mótbáru verður þó ekki fallizt, að öðru leyti
en því, að orðin „Annarsvegar fáfróðir og félagslega ó-
menntaðir læknar“, virðist ekki eiga við stefnanda og á
hann því ekki sókn út af þeim og verða þau því ekki ó-
merkt, eða stefndur latinn sæta refsingu fyrir þau í þessu
máli. Hinsvegar er ekki hægt að skilja hin önnur ummæli
lrlausunnar, þegar hún er tekin í samhengi við það sem á
undan kemur og eftir fer í greininni, öðruvísi en svo, að
stefnandi sé einn þeirra manna, sem tekið hafa þátt i
„ráðabruggi um að eyðileggja pólitíska starfsemi J. J. með
því að gefa út um hann falsvottorð“. Slík aðdróttun er að

507

sjálfsögðu mjög meiðandi fyrir stefnanda og þar sem
stefndur hefir ekki gert tilraun til að réttlæta hana, ber að
taka kröfu stefnanda um ómerkingu á klausunni, að und-
antekinni áðurgreindri setningu, svo og um refsingu fyrir
hana, til greina.

Þá telur stefndur, að siðari klausan (undir b) sé sönn
og byggir þá staðhæfingu á því, að í umræðupartí Al-
þingistíðindanna frá 1930 sé skjalfest, að stefnandi hafi
látið í ljósi ánægju sína yfir því, að ráðherrann sótti eigi
þingfundi um nokkurt skeið, en vitanlegt sé, að orsökin
til fjarveru hans hafi verið sú, að hann þá lá rúmfastur,
vegna hálsbólgu. En nú hafi stefnandi ekki getað búizt
við, að hálsbólgan entist til þess að hindra ráðherrann frá
því að mæta á þingi til langframa, og hefði honum því og
fylgifiskum hans verið dýrmætara að ráðherrann hefði
verið haldinn af geðveiki, því að þá mátti gera ráð fyrir
miklu lengri fjarveru.

Þó stefnandi kunni að hafa látið í ljósi, að hann sakn-
aði ekki ráðherrans af þingi, þá er ekki hægt eins og
stefndur gerir að telja sannað, að honum hafi verið kær
veikindi ráðherrans, hvað þá að hann hafi frekar æskt.
að ráðherrann væri haldinn geðveiki en hálsbólgu og tal—
ið vottorð þess efnis kaupandi dýru verði, eins og fallast
verður á hjá stefnanda að gefið sé í skyn síðast í um-
ræddri klausu, og þar sem ummælin i klausu þessari eru
mjög móðgandi fyrir stefnanda, ber einnig að ómerkja
og láta stefndan sæta refsingu fyrir þau.

Þykir refsingin, sem stefndur hefir unnið til, fyrir
öll hin tilgreindu ummæli eftir atvikum og öllum mála—
vöxtum hæfilega ákveðin 100 króna sekt i ríkissjóð, og
komi í stað sektarinnar, ef hún verður ekki greidd áður en
aðfararfrestur í máli þessu er liðinn, 6 daga einfalt fang-
elsi. Þá greiði stefndur og stefnandanum kr. 75,00 i máls-
kostnað.

Orðin „ausið niði“ i sóknarskjali stefnanda skulu vera
ómerk, en ekki þykir ástæða til þess að sekta fyrir þau.

33

508

