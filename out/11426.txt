Föstudaginn 23. okt. 1931.
Föstudaginn 23. okt. 1931.

Nl'. 62/1931. Réttvísin (Magnús Guðmundsson)
gegn
Magnúsi Hannessyni (Eggert Claessen).

Þjófnaður og fölsun.

Dómur aukaréttar leykjavikur 20. april
1931: Ákærður, Magnús Hannesson, sæti fangelsi við
venjulegt fangaviðnrværi i 6 mánuði. Hann greiði og Elisa—
lietu Eiríksdóttur 2000 krónur með 57r arsvöxtum frá 29.
janúar síðastliðnum innan 15 daga frá lögbirtingu dóms
þessa. Loks greiði hann allan kostnað sakarinnar, þar með
talinn kostnaður við gæzluvarðhald hans.

Dóminum að fullnægja að viðlagðri aðför að lögum.

Dómur hæstaréttar.

Þótt rannsókn máls þessa sé að því leyti ábóta—
vant, að ekki hefir verið lagður fram í málinu út—
tektarseðill sá, er ákærði ritaði “til að fá peningana
útborgaða í bankanum og undirritaði með fölsuðu
nafni, að ákærði hefir ekki verið látinn gera náir
ari grein fyrir því af hinu stolna fé, er hann kveðst
hafa notað til skuldagreiðslu og til eyðslueyris, og

257

að ekki er rannsakað, hvort framburður hans um
þetta er réttur, þykir þó eigi næg ástæða til að vísa
málinu heim til frekari rannsóknar, með því að
fyrir liggur skýr og afdráttarlaus játning ákærða
um glæpinn.

Brot ákærða ber að heimfæra undir 6. gr. laga nr.
i'll, 7. maí 1928 og 27. gr., sbr. 270. gr. hinna al-
mennu hegningarlaga, og ákveðst refsing hans 10
mánaða betrunarhússvinna.

Ákvæði aukaréttardómsins uni skaðabætur til
Elísabetar Eiríksdóttur og um málskostnað í hér—
aði ber að staðfesta.

Ákærða ber og að greiða allan kostnað málsins í
hæstarétti, þar með talin málflutningslaun sækj-
anda og verjanda, er ákveðast 60 kr. til hvors.

Það athugast, að ákærði hefir aðeins tvisvar sinn—
um, hinn 9. og 17. febr., verið leiddur fyrir rétt á
þeim rúmum mánuði, er hann hefir setið í gæzlu—
varðhaldi.

Því dæmist rétt vera:

Ákærði, Magnús Hannesson, sæti 10 mánaða
betrunarhússvinnu. Ákvæði aukaréttardóms—
ins um skaðabætur til Elísabetar Eiríksdóttur
og um málskostnað staðfestast.

Svo ber ákærða að greiða allan áfrýjunar—
kostnað sakarinnar, þar með talin málflutn—
ingslaun sækjanda og verjanda í hæstarétti,
málflutningsmannanna Magnúsar Guðmunds—
sonar og Eggerts Claessen, 60 kr. til hvors.

Dómi þessum ber að fullnægja með aðför að

lögum.
17

258

Forsendur hins áfrýjaða dóms hljóða svo:

Mál þetta er af réttvísinnar hálfu höfðað gegn Magnús:
Hannessyni, sjómanni, til heimilis a Laugaveg 78, fyrir
brot gegn ákvæðum 23. og 27. kapítula almennra hegn—
ingarlaga frá 25. júní 1869 og lögum nr. 51 frá 1928 um
nokkrar breytingar til bráðabirgða á hegningarlöggjiif—
inni og viðauka við hana.

Málavextir eru þeir, sem nú skal greina: Hinn 4. febr.
síðastliðinn kom Elísabet Eiríksdóttir, strauknna. Aðal-
stræti 9 B {í lögreglustöðina og tilkynnti, að hún hefði
kvöldið áður orðið þess áskynja, að viðskiptabók hennar
við Landsbanka islands með innstæðn tæpum 4000 krón—
um var horfin, en hún hafði geymt bók þessa í peninga-
kassa í kommúðnskúffn í herbergi sinu. Var kommóðu—
skúffan læst, en lykillinn stóð í skránni. Peningakassinn
var einnig læstur, en lykillinn að honum lá í sömu
kommóðuskúffu og kassinn. Elisabet kveðst hafa farið i
Landsbankann til þess að láta vita um hvarf bókarinnar
og fyrirbyggja að tekið yrði úr henni. En þá kom í ljós
að hinn 29. janúar síðastliðinn höfðu verið teknar út úr
bókinni 2000 krónur, af manni sem skrifaði sig Kristjan
Eiríksson, en Elisabet kveðst ekkert kannast við mann
með slíku nafni.

Til upplýsingar á máli þessu gat Elísabet þess, að a-
kærður í þessu máli, Magnus Hannesson, mundi hafa vit-
að hvar sparisjóðsbók hennar var geymd, kvaðst hún
þekkja hann nokkuð, og hafa tvisvar sinnum lánað hon-
um peninga, og hefði hann í bæði skiptin fengið spari-
sjóðsbók hennar til þess að taka út úr heimi. Einnig hefði
hann nú upp á síðkastið tvisvar beðið um peningalán. en
hún synjaði honum þess í bæði skiftin.

Lögreglan náði samstundis i ákærðan. Hann játaði við—
stöðulítið að hafa stolið umræddri sparisjóðsbók. Kvað
hann herbergi Elísabetar hafa verið ólæst, er hann fór
inn. Vissi yfirh. að sparisjóðshókin var geymd í kommóðu-
skúffunni og opnaði hana, fann lykilinn að peningakass—
anum í kommóðuskúffunni, opnaði kassann og tók úr hon-
um sparisjóðsbókina, fór með hana heina leið niður í
Landsbanka Íslands og tók úr henni 2000 krónur. Undir
úttektarseðilinn í Landsbankanum skrifaði ákærður Krist-

259

jin: Eiriksson, en sá maður er ekki til, og fann ákærður
þetta nafn upp hjá sjálfum sér.

Er ákærður hafði fengið þessa peninga, kveðst hann
hafa borgað hillum og þessum mönnum skuldir fyrir ca.
300 krónur. Var síðan á stöðugu fylliríi og eyddi i það
eitthvað á fjórða hundrað krónum. Daginn, sem hann var
tekinn af lögreglunni, kveðst hann hafa verið með spari-
sjóðsbókina i vasanum og voru í henni eftirstöðvar þeirra
peninga, sem hann tók út úr bókinni, kr. 1350. * Ákærð-
ur kveðst hafa verið orðinn svo hræddur um það, að hann
yrði tekinn með bókina á sér, að hann kveðst þennan dag
kl. 6 hafa farið niður á svokallaða Kveldúlfshryggju hér í
bænum og kastað bókinni með peningunum eins langt og
hann gat út i sjó. Með því að þessi framburður ákærða
þótti næsta ósennilegur var hann úrskurðaður í gæslu-
varðhald að afloknu fyrsta réttarhaldínu hinn 5. febrúar
síðastliðinn. Var síðan gerð húsrannsókn heima hjá hon-
um, en hvorki fannst þar sparisjóðsbókin né heldur pen-
ingar.

Var ákærðum haldið í gæsluvarðhaldi fram til 9. marz
og, var hann oft yfirheyrður fyrir rétti og utan réttar niðri
í klefa sínum. Hann hefir ávallt mjög staðfastlega haldið
við þann framburð sinn, að hann hafi kastað sparisjóðs—
bókinni með peningunum í sjóinn. Jafnframt hefir hann
:'lvalt haldið fast við það, að herbergi Elísabetar hafi verið
ólæst er hann kom að því.

Elisabet Eiríksdóttir og sambýliskona hennar, Anna
Lárusdóttir, hafa hinsvegar borið það, að það geti ekki
átt sér stað að herbergið hafi verið ólæst, þær noti sama
lykilinn báðar, sem Elisabet geymi, ng hún hafi aldrei
gengið frá herberginu ólæstu En þrátt fyrir þennan fram-
burð þeirra verður það eigi talið útilokað, að Elisabet
kunni að hafa gengið frá herberginu ólæstu, og ve'rður því
eigi talið sannað gegn mótmælum ákærðs, að hér sé um
innbrot að ræða.

Elisabet Eiríksdóttir hefir gert þá kröfu, að ákærður
verði dæmdur til að greiða sér fjárhæð þá, sem hann tók
út úr bókinni, ásamt vöxtum frá þeim degi, sem hann tók
hana út.

Ákærður er kominn yfir lögaldur sakamanna, fæddur

260

6. febrúar 1899. Hann var með dómi lögregluréttar Reykja—
víkur, uppkv. :,:/11 1927, dæmdur í 400 króna sekt fyrir brot
:': bannlögunum og samkvæmt hegningarvottorði Árnes-
sýslu hefir hann veturinn 1911—12, þá 13 ára, verið rið—
inn við þjófnað úr Einarshafnarverzlun á Eyrarbakka og
í sambandi við það komið til dvalar i sveit.

Framantalin brot ákærða ber að áliti dómarans, að
heimfæra undir 6. grein laga nr. 51 frá 1928 og 277. grein
almennra hegningarlaga frá 25. júni 1869, og þykir refs-
ing sú, sem hann hefir tilunnið, hæfilega ákveðin fangelsi
við venjulegt fangaviðurværi i 6 mánuði.

Ennfremur greiði hann innan 15 daga frá lögbirtingu
dáins þessa tíl Elísabetar Eiríksdóttur 2000 krónur með
570 ársvöxtum frá 29. janúar síðastliðnum.

Loks greiði hann allan kostnað sakarinnar, þar á
meðal kostnaðinn við gæzluvarðhald sitt.

Á máli þessu hefir enginn óþarfur dráttur orðið.

