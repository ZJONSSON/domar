Föstudaginn 19. febr. 1932.

Nr. 67/1931. Elías Guðmundsson (Eggert Claessen)

gegn
Þóru Guðmundsdóttur
(Jón Ásbjörnsson) .

Lögtak fyrir meðlagi fellt úr gildi.

Úrskurður fágetaréitar Reykjavíkur 8. maí 1931: Hin
umbeðna lögtaksgjörð skal fram fara á ábyrgð gjörðarbeið—
anda.

474

Dómur hæstaréttar.

Drengur sá, Ólafur Elíasson, sem í máli þessu
getur, er sagður fæddur 6. dez. 1912. Foreldrar
hans, aðiljar þessa máls, skildu að borði og sæng
16. dez. 1914. Samkvæmt skilnaðarskilmálunum
skyldi móðir drengsins halda drengnum og ala
hann upp gegn 20 kr. mánaðarmeðlagi frá áfrýj-
anda. Árið 1918 varð á þessu sú breyting, að áfrýj-
andi tók við drengnum og hélt hann án meðgjafar
frá stefndu. Árið 1919 fengu málsaðiljar leyfi til
fullkomins hjónaskilnaðar, og virðist þá engin á-
kvörðun hafa verið gerð um foreldravald yfir
drengnum eða uppeldi hans. Haustið 1930 fór
drengurinn af heimili föður síns hér í Reykjavik
upp á Akranes til móðurmóður sinnar og dvaldist
þar um 9 vikur. Stefnda, sem gift er að nýju og á
heimili á Vopnafirði, kom hingað suður meðan
drengurinn var á Akranesi, tók drenginn með sér
þaðan og hingað og neitaði að láta hann aftur á
heimili áfrýjanda. Að þvi, er i úrskurði lögreglu-
stjórans i Reykjavik, dags. 13. marz f. á., segir,
kærði stefnda meðferð drengsins hjá áfrýjanda fyr—
ir lögreglunni í nóvbr. 1930. Drengurinn er talinn
hafa náð minni þroska andlega og líkamlega en
venja er til um unglinga á hans aldri, og áfrýjandi
og síðari kona hans voru sökuð um að hafa farið
illa með drenginn og að hafa algerlega vanrækt
uppfræðslu hans. Fór nú stefnda heim til sín til
Vopnafjarðar eftir því, er segir í áðurnefndum úr-
skurði lögreglustjóra, 2. nóv. 1930. Síðan gerði
stjúpfaðir drengsins þær kröfur, að áfrýjandi
yrði skyldaður til þess að greiða 100 kr. á mán-
uði frá 22. nóv. 1930 að telja með drengnum.
Þessa kröfu tók lögreglustjóri til greina og

475

úrskurðaði áfrýjanda 13. marz f. á. skylt, með
því að hann hefði freklega brotið skyldur sín—
ar gagnvart þessum syni sínum og eigi veitt hon-
um sómasamlegt uppeldi samkvæmt 37. gr. fá-
tækralaganna, að greiða meðlag þetta fyrirfram
%. hvers mánaðar, til þess að standast straum af
kostnaði við kennslu drengsins, sem sendur verður
til Reykjavíkur „til þess að nema einhverja létta
iðn, svo að hann geti að einhverju leyti framfleytt
sér sjálfur“, eins og i úrskurðinum segir. Áfrýjandi
neitaði að greiða meðlag þetta, og er 5 mánaða
fúlga var fallin í gjalddaga, sneri stefnda sér til
fógetans í Reykjavík og krafðist lögtaks fyrir upp-
hæðinni. Var úrskurður fógeta Reykjavíkur upp-
kveðinn 8. maí f. á. með þeim úrslitum, að lögtakið
skyldi fram fara, og var það svo framkvæmt 10,
júni f. á.

Fógetaúrskurðinum og lögtakinu hefir nú faðir
drengsins, áfrýjandi þessa máls, skotið til hæsta—
réttar með stefnu, útgefinni 30. júni f. á., og kraf-
izt þess að úrskurðurinn verði úr gildi felldur og
lögtaksgerðin ómerkt, og að stefnda verði dæmd
til að greiða honum málskostnað fyrir hæstarétti
eftir mati dómsins.

Stefnda, sem hefir fengið gjafvörn fyrir hæsta-
rétti og „sér skipaðan talsmann, hefir hinsveg-
ar krafizt staðfestingar á hinum áfrýjuðu fógeta—
re'ttarathöfnum og málskostnaðar af hendi áfrýj-
anda.

Áfrýjandi byggir ómerkingarkröfu sína á því, að
lögreglustjóra hafi brostið heimild til að kveða
upp úrskurðinn 13. marz 1931, en um það atriði
hafi fógeta verið bæði rétt og skylt að dæma.

Samkvæmt 56. gr. stjórnarskrárinnar eiga dóm-

31

476

stólarnir, þar á meðal fógeti, rétt á að dæma um
embættistakmörk yfirvalda, þar á meðal lögreglu-
stjóra, og velta úrslit þessa máls á því, hvort lög-
reglustjóra hafi verið heimilt að úrskurða áfrýj-
anda til að greiða áðurnefnt meðlag.

Þó nú gert væri ráð fyrir því, að umræddur
drengur sé svo vanþroska og veiklaður, að hann
hafi ekki getað ráðið sér sjálfur, þegar stefnda tók
hann með sér, og þótt uppeldi hans hjá áfrýjanda
kynni að hafa verið verulega ábótavant, —— en
rannsókn á hvorumtveggja þessum atriðum virðist
eftir því sem fyrir liggur í máli þessu, vera mjög
ófullkomin _ þá leiðir ekki af þvi, að lögreglu—
stjóri hefði haft heimild til þess að skylda áfrýj-
anda til meðlagsgreiðslu, eins og hann hefir gert í
máli þessu. Heimildin til að nota 37. gr. fátækralag—
anna er bundin því skilyrði, að fátækrastjórnin taki
barn frá foreldri, en hér var því ekki til að dreifa.
Ennfremur virðist það almennt gildandi regla eftir
íslenzkum lögum, að foreldri verði ekki, hvort sem
sveitarstjórn eða einstaklingur krefst fúlgunnar,
skyldað til að greiða meðlag með barni sinu, sem
er 16 ára gamalt eða eldra, nema hlutaðeigandi
stjórnarvöld telji hann til þess færan, sbr. lög nr.
46 1921, 23. gr. og fátækralög nr. 43 1927, 6. gr. og
1. málsgr. 17. gr. Engin rannsókn á högum áfrýj-
anda fór fram áður en lögreglustjóri kvað upp úr-
skurð sinn, og hefir lögreglustjóri því með úrskurð-
inum farið út fyrir takmörk þau, sem lög setja um
framfærsluskyldu, eins og hér stóð á. Fógeti átti
því að synja um lögtaksgerðina, verður því að 6-
merkja bæði fógetaúrskurðinn 8. maí og lögtakið
10. júni f. á. Málsvarnarlaun talsmanns stefndu,
sem þykja hæfilega ákveðin 100 kr., greiðist úr

477

ríkissjóði. Eftir úrslitum málsins þykir rétt, að
stefnda greiði áfrýjanda málskostnað fyrir hæsta-
rétti með 150 kr.

Því dæmist rétt vera:
Hinn áfrýjaði fógetaréttarúrskurður og lög-
taksgerð skulu úr gildi felld. Málsvarnarlaun
talsmanns stefndu, Jóns Áshjörnssonar, hæsta-

réttarmálaflutningsmanns, 100 kr., greiðist úr
ríkissjóði.

Stefnda, Þóra Guðmundsdóttir, greiði áfrýj-
anda, Elíasi Guðmundssyni 150 kr. í málskostn-

að fyrir hæstarétti.
Dóminum að fullnægja að viðlagðri aðför að

lögum.

Forsendur hins áfrýjaða úrskurðar hljóða svo:

Í máli þessu hefir gerðarþoli mótmælt lögtaki á þeim
grundvelli, að lögreglustjóri hafi ekki haft nokkra heimild
til að úrskurða hér um rætt meðlag samkv. 37. gr. fátækra—
Iaganna, og hafi hann farið út fyrir valdsvið sitt er hann
gerði það, og beri því að neita um framgang gerðarinnar.

Fógetarétturinn litur svo á, að með því, að hér liggur
fyrir meðlagsúrskurður i lögmætu formi og uppkveðinn af
þar til bæru yfirvaldi, þá verði ekki hægt að neita um
framgang gerðarinnar heldur leggja úrskurðinn eins og
hann er til grundvallar í fógetaréttarmáli þessu og leyfa
framgang gerðarinnar á ábyrgð gerðarbeiðanda.

478

