Miðvikudaginn 30. sept. 1931.
Miðvikudaginn 30. sept. 1931.
Nr. 28/1931. Réttvísin (Lárus Jóhannesson)

gegn
Kristni Ólafssyni (Theódór B. Líndal).

Brot gegn 204. og 205 gr., sbr. 46. gr. hegningarlag—
anna.

Dómur aukaréttar Ísafjarðar 20. jan. 1931:
Ákærður, Kristinn Ólafsson, á að vera sýkn af ákæru rétt-
visinnar í málinu.

Málskostnaður greiðist af almannafé, þar með talin
málsvarnarlaun hins skipaða talsmanns ákærðs, cand. jur.
Óskars Borg, 35 krónur.

231

Dómur hæstaréttar.

Svo sem segir'i hinum áfrýjaða aukaréttardómi
hefir vitnið Viggó Bergsveinsson, borið það fyrir
lögregluréttinum, að ákærður hafa ölvaður mætt
sér á götu á Ísafirði að kvöldi dags. 20. okt. f. á., og
þá haft i hótunum, að hann skyldi „merkja hann“,
þar eftir brugðið opnum hníf, er hann tók úr vasa
sínum, sveiflað honum þétt fram hjá öxl sinni, rek-
ið hnifsskaftið af afli í húsvegg þar hjá og i sveif1—_
unni til baka flumrað sig með hnífnum á tveimur
fingrum hægri handar, svo að skinnspretta varð af,
og ennfremur, að ákærði hafi í áframhaldi af þessu
reitt hnífinn gegn brjósti sér vinstra megin, eins og
hann ætlaði að stinga sig, en vitnið kom í veg fyrir,
að ákærði gerði það með þvi að slá hann kinnhest,
svo að hann féll á götuna. Þessi vitnisburður er i
samræmi við vitnisburð stúlkunnar Ásgerðar Guð—
jónsdóttur, stjúpdóttur ákærða, er var viðstödd
viðureignina, en vegna þess, að dimmt var, sá hún
þó eigi hvort það var járn eða hnífur, sem ákærði
lét riða að brjósti Viggó. Ákærði hefir og í fyrstu
skýrslu sinni fyrir lögreglure'ttinum kannazt við,
að hafa reitt hnífinn að Viggó Bergsveinssyni, er
þá hafi slegið sig, svo að hann féll niður, en i siðari
réttarhöldum hefir hann breytt þessum framburði
á þá leið, að það hafi verið spýta, er hann reiddi að
brjósti Viggó, en ekki hnifurinn, er hann hafi látið
falla úr hendi sér eftir að hafa rekið hann i hús-
vegginn. En þar sem þessi breyting á framburðin-
um fer í bága við framburði áðurnefndra vitna og
önnur atvik, sem upplýst eru 1' málinu, verður hún
eigi tekin til greina. Og þykir mega telja það
nægilega sannað með framangreindum vitnisburð-

232

um Viggó Bergsveinssonar og Ásgerðar Guðjóns-
dóttur i sambandi við fyrsta framburð ákærða i
lögregluréttinum og önnur atvik málsins, að ákærði
hafi í umrætt skipti reitt hnífinn að brjósti Viggó,
og hefir hann með þessu gerzt brotlegur gegn 205.,
sbr. 46. gr. hinna almennu hegningarlagaf

Í annan stað er það með eigin játningu ákærða
og öðrum skýrslum í málinu sannað, að ákærði
hefir í ágústmánuði f. á., er hann var mjög drukk-
inn, klipið konu sína, sem hann býr samvistum
við, í handlegginn, svo að marblettir komu fram og
ógnað henni með hníf. Sömuleiðis er það og upp-
lýst, að hann einnig í önnur skipti hefir haft sams—
konar ofbeldi og ógnanir í frammi við konuna, og
yfirleitt beitt hana ósæmilegri hörku þegar hann
hefir verið drukkinn. Þessi afbrot ákærða heyra
undir 204. gr. hegningarlaganna og getur það eigi
firrt hann refsingu, að konan hefir óskað, að máls-
sókn út af þessu yrði látin falla niður.

Hinsvegar verður ákærði ekki dæmdur til refs-
ingar í þessu máli fyrir að hafa ögrað 17 ára gam—
alli stjúpdóttur sinni með hníf, án þess þó að gera
henni mein.

Ákærðí er kominn yfir lögaldur sakamanna og
hefir eigi áður sætt refsingu fyrir brot gegn hegn-
ingarlögunum. Þykir refsing hans fyrir framan-
greind afbrot hæfilega ákveðin sex mánaða fang—
elsi við venjulegt fangaviðurværi. Svo ber honum
og að greiða allan kostnað sakarinnar í héraði og
hæstarétti, þar með talin málsvarnarlaun talsmanns
síns í héraði, 35 kr. og laun sækjanda og verjanda í
hæstarétti, 80 kr. til hvors.

Við meðferð málsins í héraði er það aðfinnslu—
vert, að dómarinn hefir á byrjunarstigi málsins,

233

án lögheimildar, úrskurðað að setja ákærða i gæzlu
fyrst um sinn í 6 mánuði á vinnuhæli ríkisins að
Litla-Hrauni, að vitnin, Viggó Bergsveinsson og
Ásgerður Guðjónsdóttir, hafa eigi verið eiðfest, og
að rannsókn málsins er í sumum atriðum óljós.

Því dæmist rétt vera:

Ákærði, Kristinn Ólafsson, sæti sex mánaða
fangelsi við venjulegt fangaviðurværi. Svo
greiði hann og allan kostnað sakarinnar í hér—
aði og hæstarétti, þar með talin málsvarnar—
laun talsmanns síns í héraði, cand. jur. Óskars
Borg, 35 kr. og laun sækjanda og verjanda í
hæstarétti, málflutningsmannanna Lárusar Jó-
hannessonar og Theódórs B. Líndal, 80 kr. til

hvors.
Dómi þessum skal fullnægja með aðför að

lögum.

Forsendur' hins áfrýjaða dóms hljóða svo:

Mál. þetta er af réttvísinnar hálfu höfðað gegn ákærð-
um, Kristni Ólafssyni, vélamanni, til heimilis Brunngötu
12 hér í bænum, til refsingar og greiðslu málskostnað—
ar, fyrir tilraun til að stinga menn með hnífum.

Samkvæmt skjölum málsins eru málavextir þeir, er hér
greinir.

Þann 20. okt. f. á. kl. um 7 e. h., var maður að nafni
Viggó Bergsveinsson, til heimilis hér í bænum, að fylgja
stúlku að nafni Ásgerður Guðjónsdóttir, er býr í húsinu
nr. 12 við Brunngötu hér i bænum, heim til hennar. Er
hann kom að húsinu, kom ákærður, er býr þar, út og með
því, að Viggó sá, að ákærður var undir áhrifum víns,
vildi hann eigi eiga orðaskipti við hann og vék frá ásamt

234

Ásgerði út í Þvergötu, er liggur sunnan til við húsið.
Fylgdi ákærður þeim þangað og sýndi Viggó nokkura á-
leitni, fyrst í orði og er hann eigi svaraði honum, espað-
ist hann og hafði í hótunum við Viggó, að hann skyldi
„merkja“ hann, en það skildi Viggó svo, að ákærður ætl-
aði að meiða hann eða jafnvel sýna honum banatilræði.
Kveðst Viggó hafa séð, að ákærður var með hníf i hend-
inni, er hann stakk i jakkavasa sinn, en tók hann öðru
hvoru upp meðan hann var að tala við Viggó, barði svo
hnifskaftinu með miklum krafti í húsvegginn, þétt fram
hjá öxl Viggós, og flumbraði hann :' langfingur og visiting—
ur hægri handar, þannig, að skinnspretta var sýnileg á
báðum fingrum.

Í áframhaldi af því hafi ákærður svo reitt hnífinn að
Viggó og ætlað að láta hann riða að brjósti hans vinstra
megin, en áður en til þess kæmi, sló Viggó hann kinnhest,
svo að hann féll við, en Viggó sakaði ekki.

Eins og fyrr greinir var orðið dimmt um kvöldið, er
þetta gerðist. Sá Viggó þvi eigi hvort ákærður hafði sjálf-
skeiðing í hendinni eða skeiðahníf, og vitnið Ásgerður
Guðjónsdóttir, er var með honum, sé eigi hvort ákærður
hafði hnif eða járn í hendinni, eða hvað það var, er hann
hafði í hendinni, er hann beindi henni að brjósti Viggós.

Að því er nú snertir það atriðið í framburði eða kæru
Viggós, að ákærður hafi flumbrað hann á tveim fingrum
hægri handar og með ásetning, þá gætir ósamkvæmni i
framburði hans, um hvernig það hafi skeð. Í réttarhaldinu
29. október f. á. kveður hann, að ákærður hafi flumbrað sig
um leið og hann tók hnífinn til baka, eftir að hann hafði
slegið huifskaftinu í húsþilið, en í réttarhaldinu 4. dez. f.
á, kveður hann það hafa skeð um leið og ákærður tók
hnífinn upp úr vasa sínum.

Er því hér um mótsögn að ræða í framburðiViggós og
þykir ákærðum eigi verða gefin nein sök á umgetnu
meiðsli, að minnsta kosti eigi sem ásetningsbroti, enda
mundi sök þessi eiga að saeta einkamálsmeðferð skv. 202.
gr. alm. borgaral. hegningarlaga.

Spurning er því næst um það, hvort ákærður hafi gert
tilraun til að stinga Viggó með hníf. Í fyrsta réttarhaldi, er
ákærður var yfirheyrður, kannast hann við að hafa reitt
hníf að Viggó Bergsveinssyni, „en hann þá slegið hann og

235

fallið upp að skúrnum á húsinu nr. 12 við Brunngötu".
En er ákærður mætti næst i réttinum, neitar hann því af-
dráttarlaust, að hafa reitt hnit að Viggó, kveðst hafa (leigt
honum frá sér um leið og hann harði með honum i hús-
vegginn, en haldið i hendinni á spitu, er hann hafi verið
að tálga tappa úr, þá er fundum þeirra Viggós þar saman.

Í síðari réttarhöldum málsins hefir ákærður haldið fast
við þenna framburð sinn, hvernig sem á hann hefir verið
gengið.

Það verður nú að telja nægilega sannað í málinu, að
jafnvel þó að ákærður væri undir áhrifum áfengis umget—
ið kveld og að framferði hans þá se afleiðing af áfengis-
nautninni, þá hafi hann þó eigi verið viti sinu fjær, enda
gaeti hann þá eigi munað hvað hann aðhafðist um kveldið,
og styðst það einnig við framburð Viggós Bergsveinssonar.

En ákærður var ölvaður daginn eftir kl. um 11 í. h., er
hann var tekinn fastur og settur i fangalu'isið, en þar var
hann meðan af honum rann, til næsta morguns, að hann
mætti í réttinum 22. okt. f. á. Sennilega hefir þvi hugsun
ákærðs verið næsta óljós, er hann mætti fyrir réttinum
umgetinn dag. Þykir því eftir atvikum rétt vera að taka til
greina siðari skýrslu ákærðs hér að lútandi, sem sé að
hann hafi eigi haft hnífinn i hendinni er hann sveiflaði
heimi að brjósti Viggós, eða að það sé eigi nægilega sann-
að i málinu. Viggó Bergsveinsson er einn til frásagnar um
það, en dimmt var og vitnið Ásgerður Guðjónsdóttir, er
var með honum, sá alls eigi vegna myrkurs. hvað það var,
sem ákærður hafði i hendinni. Ásetningur ákærðs að vilja
vinna Viggó mein með atferli sinu, verður óneitanlega
vafasamari, þegar þess er gætt, að hann hefst handa með
þvi að slá hnífskaftinu að því er virðist með ásettu ráði
framhjá honum, í húsvegginn, bak við hann.

Með því nú að Viggó Bergsveinssou meiddist eigi neitt
við atferli ákærðs, þykir eiga að sýknu hann að þessu
leyti af ákæru réttvísinnar i málinu.

Þá er að geta þess, að eitt sinn, er ákærður var undir
áhrifum áfengis, sumarið 1929, heima hjá sér, ógnaði hann
konu sinni með hníf og var þá sent eftir lögreglunni. Er
lögreglan kom á heimilið lá ákærður upp í rúmi i svefn-
herbergi sinu með hníf i hendinni, en i herberginu fyrir
framan var kona hans, Þorbjörg Guðmundsdóttir. Nægan

236

tima hafði ákærður til að stinga konu sina með hnífnum.
hefði hann ætlað sér að gera það, enda leit hún sjálf svo á,
að ákærður hefði ætlað að hræða hana.

Þá henti það ákærðan síðastliðið sumar, er hann kom
heim til sin kl. 2 um nóttina, að hann tók upp hnif og fór
að ógna konu sinni. Var lögreglan sótt og er hún kom,
hafði ákærður fleygt hnífnum, en var ölvaður og viti sinu
fjær. Loks þykir það og nægilega upplýst í málinu. að á-
kærður ógnaði stjúpdóttur sinni, Ásgerði Guðjónsdóttur,
með hníf, er þau bæði voru stödd í eldhúsinu heima hjá
ákærðum síðastliðið sumar. En eigi gerði hann stjúpdóttur
sinni mein og virðist það tæplega hafa verið alvara hans.

Að því er greind tilfelli snertir, virðist fremur vera að
ræða um drykkjulæti ákærðs, þar eð hann var ölvaður i
öll skiptin, heldur en honum hafi verið alvara að ætla að
vinna konu sinni eða stjúpdóttur mein.

Með því að nú hvorki kona ákærðs eða stjúpdóttir hlutu
mein af atferli ákærðs, þykir einnig eiga að sýkna hann
af ákæru réttvísinnar að þessu leyti.

Eftir þessum úrslitum ber að greiða málskostnað af al—
mannfé, þar með talin þóknun til talsmanns ákærðs, er á-
kveðst 35 krónur.

.Það veitast, að enginn vitaverður dráttur hefir orðið á
rekstri málsins.

