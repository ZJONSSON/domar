Mánudaginn 2. okt. 1931.
Mánudaginn 2. okt. 1931.

Nr. til/1931. Réttvísin (Bjarni Þ. Johnson)
gegn
Friðrik Hafberg Einarssyni
(Sveinbjörn Jónsson).
Þjófnaður.

Dómur aukare'ttar Reykjavíkur 24. apríl
1931: Ákærður, Friðrik Hafberg Einarsson, sæti fang-
elsi við venjulegt fangaviðurværi í 3 mánuði. Hann greiði
Mariusi Ólafssyni kr. 36625 innan 14 daga frá lögbirtíngn
dóms þessa. Svo greiði hann allan kostnað sakarinnar. Þar
með taldairkostnaðinn við gæzlnvarðhald sitt.

Dóminum að fullnægja að viðlagðri aðför að lögum.

Dómur hæstaréttar.

Svo sem tekið er fram í hinum áfrýjuðu aukarétt-
ardónii, er það sannað, að ákærði fór þann 5. marz
1). á. seint um kvöld inn í vörugeymsluhús Karls
Sæmundsonar & Co. i Reykjavik og tók þaðan ell—
efu olínstakka. Fluitti hann fjóra af þeim i híbýli
sín, en sjö þeirra fundust daginn eftir undir brotn-
um glugga á vörugeymsluhusinn. Hefir ákærði
staðhæft, að vörugeyinsluhúsið hafi verið ólæst og
hann því komizt inn í það án þess að nota lykil eða
annað áhald og hefir eigi tekizt að afsanna þetta.

Framangreint afbrot ákærða, sem einu sinni að-
ur hefir verið dæmdur skilorðsbundið fyrir þjófn-
að. heyrir undir 8. gr. í lögum nr. 51, 7. maí 1928 og
þykir refsingin hæfilega ákveðin af undirdómaran-
um þriggja mánaða fangelsi við venjulegt fanga—
viðurværi.

Hinsvegar er það ekki sannað, að ákærði hafi
tekið annað eða meira úr vörugeymsluhúsinu en
áðurnefnda ellefu oliustakka, og þar sem þeim hef-

267

ir öllum Verði skilað aftur til eigandans. verður á—
kærður eigi í þessu máli dæmdur til að greiða
skaðabætur og ber því að fella iðgjaldaákvæði
aukaréttardómsins úr gildi.

Ákærða ber að greiða allan kostnað sakarinnar-
í héraði, svo og áfrýjunarkostnaðinn, þar með talin
laun sækjanda og verjanda i hæstarétti, 50 kr. til
hvors.

Við meðferð málsins í héraði er það vitavert, að
iannsóknardóniarinn hefir rannsakað híbýli á—
kærða, án þess að séð verði, að húsleit hjá honum
hafi áður verið ákveðin með dómsúrskurði. Enn—
fremur athugast, að undirréttardómarinn hefir eigi
útvegað hegningarvottorð ákærða úr Hafnarfirði,
en það hefir verið útvegað síðar og lagt fram í
hæstarétti.

Því dæmist rétt vera:

Ákærðí, Friðrik Hafberg Einarsson, sæti
þriggja mánaða fangelsi við venjulegt fanga—
viðurværi og greiði allan kostnað sakarinnar í
héraði og hæstarétti, þar með talin laun sækj—
anda og verjanda í hæstarétti, málflutnings—
mannanna Bjarna Þ. Johnson og Sveinbjörns
Jónssonar, 50 kr. til hvors.

Dóminum skal fullnægja með aðför að lög—
um.

Forsendur hins áfrýjuðu dóms hljóða svo:

Mál þetta er af réttvísinnar hálfu höfðað gegn Friðrik
Hafberg Einarssyni, sjómanni, til heimilis {: Bergþórugötu
1] hér í bænum, fyrir brot gegn ákvæðum 23. kapítula

268

almennra hegningarlaga frá 25. júní 1869 og lögum nr. 51
frá 1928, um nokkrar breytingar til bráðabirgða á hegn-
ingarlöggjöfinni og viðauka við hana.

Málavextir eru þeir, sem nú skal greina. Hinn 6. marz
síðastliðinn kom á lögreglustöðina Marius Ólafsson, verzl-
unarmaður, og tilkynnti að brotízt hefði verið inn nótt-
ina áður i geymslu Karls Sæmundssonar & Co. i Pósthús-
stræti 13, og hefðu horfið þaðan 36 oliustakkar, sem þar
voru geymdir. Inn í geymsluna hafði verið farið á þann
hátt, að lásinn, sem var fyrir hurðinni, hafði verið opnuð—
ur með lykti, en ekki sprengdur upp. Marius gat þess um
leið, að þá fyrir skemmstu hefði hann fengið ákærðan,
Friðrik Hafberg Einarsson, til þess að kaupa þennan lás
fyrir sig hjá Zimsen, og hefði hann ekki skilað sér nema
tveim lyklum með lásnum, en samkvæmt siðari upplýs-
ingu frá Zimsen þá hefðu átt að fylgja lásnum þrir lyklar.

Ákærður var nú þegar leiddur fyrir rétt og viðurkenndi
hann, að hann hefði verið drukkinn umrætt kvöld. Kveðst
hann þá hafa farið inn i portið bak við hús Karls Sæ-
mundssonar, en man ekki hvað klukkan var þá. Kveðst
hann þá hafa séð, að dyrnar á vörugeymslunni voru opnar
og tók þar 4 oliustakka, sem hann kveðst hafa farið með
heim til sín. Einnig kvað hann sig minna, að hann hafi
borið nokkra stakka yfir að tröppum !; húsi frú Claessen,
sem er þar rétt hjá. Við húsleit heima hjá ákærðum á Berg—
þórugötu 11 fundust 3 stakkur og einn stakkur á Hverfis-
götu 98, þar sem hann hefir sofið. Einnig fundust daginn
eftir innbrotið 7 stakkar í portinu fyrir utan gluggann á
geymslu þeirri, sem stolið var úr, og var rúða brotin þar.
Ákærður kveðst ekkert muna eftir því, að hann hafi brot-
ið rúðuna og kastað stökkunuin út. Hann þrætti eindregið
fyrir að hafa tekið fleiri stakka en þá 4, sem fundist hafa
heima hjá honum. Ákærður viðurkenndi að hafa keypt
lásinn fyrir geymsluna fyrir Maríus Ólafsson, hjá Zimsen,
ru kveðst ekki muna hvað margir lyklar fylgdu, en kveðst
hafa skilað Maríusi þeim lyklum, sem fylgdu.

Ákærður var nú settur í gæzluvarðhald. En hann hefir
ávallt haldið fast við þennan framburð sinn, að geymslan
hafi verið opin, er hann fór inn i hana, og hann hafi eng-
an lykil haft að henni.

Jón Guðmundsson verzlunarstjóri hjá Zimsen hefir

269

verið leiddur sem vitni í máli þessu og bar það, að slíkir
lásar, sem sá, er var fyrir geymslunni, væri ýmist seldir
með 2—3 lyklum. Og kona sú, sem gerir hreint á skrif-
stofu hjá Maríusi Ólafssyni og sótti kol út í geymsluna
daginn áður hefir borið það, að hún hafi læst geymslunni.
En þrátt fyrir það, verður rétturinn að líta svo á, að eigi
sé útilokað, að dyrnar á geymslunni hafi verið opnar, er
ákærður kom að henni.

Marius Ólafsson hefir gert kröfu til þess. að ákærður
verði dæmdur til að greiða sér andvirði þeirra stakka, sem
hurfu úr geymslunni þessa nótt og ekki var skilað aftur,
en þeir eru 25. Krefst Marius kr. 14,65 fyrir stykkið. Þykir
eftir atvikum rétt að ákærður greiði andvirði þeirra.

Ákærður er kominn yfir lögaldur sakamanna, fæddur
12. jan. 1893. Hann hefir með dómi aukaréttar Reykja-
vikur 10. marz 1930 verið dæmdur skilorðsbundið i 3
mánaða fangelsi við venjulegt fangaviðurværi fyrir ein-
faldan þjófnað.

Framantalið brot ákærða ber að áliti dómarans að
heimfæra undir 8. gr. laga nr. 51, 1928, og þykir refsing
m, sem hann hefir tilunnið, hæfilega ákveðin fangelsi við
venjulegt fangaviðurværi i 3 mánuði. Svo greiði hann
Maríusi Ólafssyni kr. 366,25 innan 14 daga frá lögbirtingu
dóms þessa. Loks greiði hann allan kostnað sakarinnar,
þar með talinn kostnaðinn við gæzluvarðhald sitt.

Á máli þessu hefir enginn óþarfur dráttur orðið.

 

