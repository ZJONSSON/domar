Föstudaginn 4. nóv. 1932.

Nr. 137/1932. Réttvísin (Stefán J. Stefánsson).
gegn
Gunnari Gunnarssyni ............
(Pétur Magnussnn).
Innbrot.

Dómur aukaréttar Árnessýslu 29. júlí 1932: Kærður,
Gunnar Gunnarsson, við Búðarstíg á Eyrarbakka, sæti 150
daga fangelsi við venjulegt fangaviðurværi, en fullnustu
refsingarinnar skal frestað og hún falla niður eftir 5 ár
frá uppsögn do'ms þessa, ef skilorð laga nr. 39, 16. nóv-
brm. 1907 eru haldin.

Svo greiði kærður allan sakarkostnað.

Dómi þessum að fullnægja að viðlagðri lagaaðför.

Dómur hæstaréttar.

Aðfaranótt 27. febr. þ. á. var farið inn i sölubúð
Þorkels Ólafssonar á Eyrarbakka og þaðan stolið
50—60 krónum i peningum. Það er ekki sannað
gegn neitun ákærða, að hann sé valdur að þessu
verki og verður því, að því leyti sem málshöfðun
i máli þessu getur tekið til þess, að sýkna ákærða.

Verknaður sá, sem lýst er i hinum áfrýjaða dómi
og ákærði hefir kannast við að hafa framið, verð—
ur að teljast til þeirra tegunda brota, sem i 4. tölu—
lið 231. gr. almennra hegningarlaga segir. Það get—
ur ekki skipt máli um hegningu hins ákærða, þótt
hann hafi verið undir áhrifum áfengis, þegar hann
framdi brotið, með því að aðferð hans öll við
verknaðinn sýnir, að honum hefir verið fyllilega
ljóst hvað hann var að aðhafast. Refsing ákærða
þykir hæfilega ákveðin samkv. 7. gr., sbr. 6. gr.
laga nr. 51, 7. maí 1928, 4 mánaða fangelsi við
Venjulegt fangaviðurværi, cn fresta skal fullnustu

795

refsingarinnar samkvæmt lögum nr. 39/1907, og
niður skal hún falla, ef skilorð laga þessara eru
haldin. Ákærði greiði allan sakarkostnað í hér—
aði, þar með talin málsvarnarlaun til skipaðs verj—
anda þar, er ákveðin eru 30 kr., og allan áfrýjunar-
kostnað málsins, þar á meðal málflutningslaun
sækjanda og verjanda fyrir hæstarétti, 60 kr. til
hvors.

Þvi dæmist rétt vera:

Ákærði, Gunnar Gunnarsson, á að sæta 4
mánaða fangelsi við venjulegt fangaviðurværi.
en fresta skal fullnustu refsingarinnar sam—
kvæmt lögum nr. 39/1907 og niður skal hún
falla, ef skilorð téðra laga eru haldin. Svo
greiði ákærði allan sakarkostnað í héraði, þar
með talin málsvarnarlaun til skipaðs verjanda
þar, hæstaréttarmálaflutningsmanns Guð—
mundar Ólafssonar, 30 kr., og allan áfrýjunar»
kostnað málsins, þar á meðal málflutnings—
laun skipaðs sækjanda og verjanda fyrir
hæstarétti, hæstaréttarmálaflutningsmannanna,
Stefáns Jóhanns Stefánssonar og Péturs Magn—
ússonar, 60 kr. til hvors.

Dóminum skal fullnægja með aðför að lög—
um.

Forsendur hins áfrýjaða dóms hljóða svo:

Aðfaranótt hins 12. maimán. síðasti. framdi kærður inn-
brot i verzlunarbúð Þorkels Ólafssonar, kaupmanns á Eyr-
arbakka, laust fyrir miðnætti. Tók hann rúðu úr glugga að
húsabaki, með þeim hætti, að hann losaði kittið ur fölsun-

51

796

um og rétti upp smúnagla, er rúðan var fest með, með flatri
bilatöng, sem hann kveðst hafa haft á sér, skreið inn um
rúðuna og komst þannig inn i vörugeymslu verzlunarinn-
nr. Tók hann þar 3 kústhausa, er kostuðu 1 kr. 45. a. hver,
en er hann ekki komst úr herberginu inn í búðina, fór hann
út um gluggann, er var á hjörum, og lagði kústhausana af
sér við húsið. Síðan fór hann að glugga, einnig að húsa—
baki, á verzlunarskriístofunni, tók neðstu rúðuna úr, með
sama hætti, fór þar inn í búðina og tók úr peningaskúffu
3 krónupeninga og 50 aura. Opnaði hann svo gluggann og
fór út með peningana, en skildi kústhausana eftir. Annan
(lag eftir keypti ákærður og lét kaupa fyrir sig fyrir þýfið
hrennsluspiritus og hrjóstasaft i lyfjabúðinni á Eyrar-
bakka, en með því 2 krónupeningarnir, er stolið var, voru
auðkenndir með rispu, bárust böndin að honum, og játaði
kærður í fyrsta þinghaldi, að hafa framið innbrotið. Það
er upplýst, að kærður var nokkuð drukkinn, er hann
framdi verknaðinn.

Kærður er fæddur 8. nóvember 1902, og hefir eigi fyrr
sætt ákæru fyrir misbrot, og bætt hefir hann brot sitt að
fullu. Afbrot kærðs á undir 231. gr. hegningarlaganna, og
með þvi að húsið var mannlaust, virðist með tilliti til 40.
gr. sömu laga hegning hans hæfilega ákveðin fangelsi við
venjulegt fangaviðurværi í 150 daga, en rétt þykir að fresta
fullnustu refsingarinnar. Svo greiði kærður sakarkostnað,
en með þvi að talsmaður hefir krafizt að málsvarnarlaun
verði sér dæmd af almannafé, en ekki að kærður verði
dæmdur til að greiða sér þau, verða þau honum eigi til
dæmd.

Enginn óþarfur dráttur hefir orðið á málinu.

797

