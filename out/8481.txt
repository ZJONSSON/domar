Miðvikudaginn 17. júní 1931.
Nr. 25/1931. Valdstjórnin (Lárus Jóhannesson}.
gegn
Camillusi Bjarnasyni
(Lárus Fjeldsted).

Bifreiðalagabrot.

Dómur lögreglure'ttar Reykjavíkur 6.
fe b r. 1 9 3 1 : Kærður, Camillus Bjarnason, sæti 25 króna
sekt til ríkissjóðs og komi einfalt fangelsi í 2 daga í stað
sektarinnar, sé hún ekki greidd innan 30 daga frá.lög—
birtingu dóms þessa.

Hann greiði ennfremur Gunnari Jónssyni, eftir mati
dómkvaddra manna, bætur fyrir tjón það, er varð á bif-
reiðinni Á.R. 50 umrætt skipti.

Loks greiði hann allan kostnað sakarinnar.

Dómi þessum skal fullnægja með aðför að lögum.

Dómur hæstaréttar.

Svo sem nánar er sagt í hinum áfrýjaða lögreglu—
réttardómi, hefir kærði kannazt við, að hafa rek—
izt á bifreiðina A.B. 50 hinn 8. sept. f. á., og verður
að telja, að kærði hafi ekki sýnt nægilega varkárni,
er hann ók fram hjá nefndri bifreið.

192

Með þessu hefir hann gerzt brotlegur gegn 7. gr.
laga nr. 56, 15. júní 1926, um notkun bifreiða og
með tilliti til þess, að kærði nam ekki staðar og
skýrði eigi frá nafni sínu og heimili svo sem fyrir
er mælt í 9. gr. sömu laga, ákveðst refsing hans
50 kr. sekt, er renni í ríkissjóð, og komi í stað
sektarinnar 5 daga einfalt fangelsi, ef hún verð—
ur eigi greidd innan 30 daga frá birtingu dóms
þessa.

Í máli þessu eru engar upplýsingar um skemmdir
þær, er urðu á bifreiðinni Á. B. 50, aðrar enn þær,
að bílstjórinn, Gunnar Jónsson, hefir skýrt frá því
fyrir lögreglure'ttinum, að framaurbretti, gummi og
fl. hafi eyðilagzt við áreksturinn, þar á móti liggur
ekki fyrir mat á skemmdunum eða neinar upplýs-
ingar um það, hvað Viðgerð á þeim hafi kostað, og
þykir því ekki lieimid til að dæma kærða til
greiðslu skaðabóta í þessu máli.

Kærða ber að greiða allan kostnað sakarinnar
bæði í héraði og hæstarétti, þar með talin málflutn-
ingslaun sækjanda og verjanda í hæstarétti, er á—
kveðast 40 kr. til hvors.

Því dæmist rétt vera:

Kærði, Camillus Bjarnason, sæti 50 kr. sekt
til ríkissjóðs og komi 5 daga einfalt fangelsi í
stað sektarinnar, verði hún eigi greidd innan
30 daga frá birtingu dóms þessa.

svo ber kærða og að greiða allan kostnað
málsins, bæði í héraði og hæstarétti, þar með
talin málflutningslaun sækjanda og verjanda
i hæstarétti, málflutningsmannanna Lárusar

193

Jóhannessonar og Lárusar Fjaldsted, 40 kr. til
hvors.

Dómi þessum ber að fullnægja með aðför að
lögum.

 

Forsendur hins áfrýjaða 'dóms hljóða svo:

Mál þetta er af valdstjórnarinnar hálfu höfðað gegn Ca—
millusi Bjarnasyni, bifreiðarstjóra, til heimilis á Vestur—
götu 17 hér í bænum, fyrir brot gegn ákvæðum bifreiðar—
laganna nr. 56, 1926, og skulu nú greindir málavextir.

Hinn 8. september síðastliðinn fekk kærður lánaða bif-
reiðina R. E. 268 og hafði hann heimild eiganda bilsins
til þess að aka hvert hann vildi. Ók hann síðan austur
þjóðveginn og var ferðinni heitið austur í Grafning.

Er kærður kom í Svinahraun, kom bifreiðin Á. B. 50
á móti honum, og stýrði henni Gunnar Jónsson að Gerði
við Skerjafjörð. Er Gunnar sá til ferða R. E. 268 nam
hann staðar, eða því sem næst meðan hann færi fram hjá.
Ók kærður síðan fram hjá en tókst svo illa til, að bílarn-
ir rákust saman, og skemmdist bifreið Gunnars Á. R. 50
talsvert. Hefir ekki verið gert við bílinn ennþá, og er
hann enn í sama ásigkomulagi og hann var eftir árekst-
urinn. Hefir Gunnar gert þá kröfu, að kærður verði dæmd—
ur til að greiða sér bætur fyrir umrætt tjón eftir mati
dómkvaddra manna.

Af framangreindu virðist upplýst, að kærður hafi gerzt
brotlegur gegn 7. grein laga nr. 56, og þykir refsing
sú, er hann hefir unnið til, hæfilega ákveðin 25 króna
sekt, er renni i ríkissjóð og komi einfalt fangelsi í 2 daga í
stað sektarinnnr sé hún ekki, greidd innan 30 daga fra
lögbirtingu dóms þessa. Ennfremur verður að gera kærð-
um að greiða Gunnari Jónssyni eftir mati dómkvaddra
manna bætur fyrir tjón það, er hann beið á bifreiðinni
A. R. 50, umrætt skifti.

Loks greiði kærður allan kostnað sakarinnar.

Á máli þessu hefir orðið nokkur dráttur vegna sátta-
umleitana aðilja um skaðabótakröfuna.

13

194

