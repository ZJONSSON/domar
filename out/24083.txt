Mánudaginn 14. marz 1932.
Mánudaginn 14. marz 1932.

Nr. 108/1931. Lárus Jóhannesson, f. h. Sameinuðu
íslenzku verzlunarma á Seyðisfirði
(Lárus Jóhannesson)
gegn
Kristjáni Jónssyni (Enginn).

Fyrnd krafa.

Dómur gestaréttar Hafnarfjarðarkaupstaðar 7. apríl
1931: Stefndur, Kristján Jónsson frá Bakka á Seyðisfirði
eystra, nú til heimilis i Hafnarfirði, á að vera sýkn af kær-
um og kröfum hæstaréttarmálaflutningsmanns Lárusar
Jóhannessonar i Reykjavík, fyrir hönd hinna Sameinuðu
íslenzku verzlana á Seyðisfirði. —

Málskostnaður falli niður.

Dómur hæstaréttar.

Þegar mál þetta var þingfest í hæstarétti 18. de'/:.
f. á., var mætt i því af hálfu beggja aðilja, en er
málið skyldi flutt 24. febr. þ. á., mætti enginn af
hálfu stefnda. Málið hefir því verið flutt skriflega
samkv. 38. gr. hæstaréttar—laganna og er dæmt sani-
kv. N. L. 1—4-—32 og 2. gr. tilsk. 3. júní 1796.

Áfrýjandi hefir krafizt þess hér fyrir réttinum,
að stefndur verði dæmdur til að greiða sér, Í. h.
umbjóðanda sins, kr. 1236,05 ásamt 5% ársvöxtum

526

frá 1. jan. 1927 til greiðsludags, kr. 171,50 í máls—
kostnað fyrir undirréttinum og málskostnað fyrir
hæstarétti eftir mati réttarins.

Krafa sú, sem málið er risið út af, er verzlunar-
skuld, er áfrýjandi telur stefnda standa i við um-
bjóðendur sina. Samkvæmt framlagðri útskrift úr
verzlunarbókum þeirra, er stefndi talinn skulda kr.
1256,62 í ársbyrjun 1923. Það ár á stefndi allmikil
viðskipti við verzlunina og er talinn skulda henni
kr. 1250,68 í árslok. Viðskiptunum er haldið áfram
á árinu 1924, þó svo að eigi verður séð af hinum
framlagða reikningi, að aðiljar hafi átt nein við-
skipti saman það ár eftir lok aprilmánaðar, en í
bókum verzlunarinnar er skuld stefnda talin kr.
1236,75 í árslokin 1924. Síðan átti stefndi engin við—
skipti við verzlunina á árinu 1925, enda var hann
það ár eigi heimilisfastur á Seyðisfirði. Á árinu
1926 hefir stefndur samkv. bókum verzlunarinnar,
átt þau ein viðskipti við hana, að hann hefir í sept-
ember— og októbermánuðum unnið hjá henni fyrir
samtals kr. 127,26.

Vinnulaun þessi hafa að mestu verið goldin hon-
um i peningum, eða kr. 103,13. Vörur tók hann út
hjá verzluninni fyrir kr. 23,43 og skuld hans við
verzlunina, sem staðið hafði óbreytt síðan í árslok
1924, er færð niður um þá 70 aura, er þá eru ó-
greíddir af vinnulaununum og því talin kr. 1236,05
í árslok 1926. Er það hin umstefnda upphæð, því
síðan hefir stefndi engin viðskipti átt við verzlun-
ma.

Stefndi mótmælti fyrir undirréttinum þinni um—
stefndu skuld sem rangri, en til vara hélt hann því
fram, að hún væri fyrnd. Þar sem hin fyrrnefndu
mótmæli aðeins voru almenn og stefndi vefengdi

527

enga sérstaka liði í reikningi áfrýjanda, verða þau
eigi tekin til greina og kemur þvi hér aðeins til at—
hugunar hvort umstefnd skuld sé fyrnd. Um það at—
riði verður að líta svo á, fyrst og fremst að viðskipti
stefnda og verzlunarinnar verði eigi talin óslitin,
þar sem algjört hlé verður á þeim, frá apríllokum
1924 og fram í september 1926, og að ákvæði 1.
mgr. 3. gr. laga nr. 14, 20. okt. 1905, um að kröfur,—
er risa af föstum verzlunarviðskiptum við kaup—
menn, fyrnist eigi meðan viðskiptunum er haldið
áfram óslitið, þess vegna eigi geti verið því til fyrir—
stöðu, að skuld sú, er stefndi stóð í við verzlunina
í árslok 1924, tæki að fyrnast frá þeim tíma. Í ann-
an stað verður eigi talið, að stefndi hafi viðurkennt
þessa skuld sína, með því að hreyfa eigi andmæl-
um, gegn því, að þeir 70 aurar, er áður var getið,
væru taldir til afborgunar á henni á árinu 1926.
Þar sem nú stefnan í málinu eigi er birt fyrr en 22.
okt. 1930, verður að fallast á það, að krafan þá hafi
verið fyrnd. Ber þvi að staðfesta hinn áfrýjaða
dóm, en málskostnaður í hæstarétti falli niður.

Þvi dæmist rétt vera:
Hinum áfrýj aða dómi skal óraskað.
Málskostnaður i hæstarétti falli niður.

Forsendur hins áfrýjaða dóms hljóða svo:

Mál þetta hefir hæstaréttarmálanutningsmaður Lárus
Jóhannesson í Reykjavík, fyrir hönd Sameinuðu ísl. verzl-
ananna á Seyðisfirði, höfðað gegn Kristjáni Jónssyni,
verkamanni frá Seyðisfirði, nú til heimilis i Hafnarfirði,
til greiðslu skuldar fyrir útteknar vörur, að upphæð kr.
1236,05 ásamt 5% ársvöxtum frá 1. janúar 1927 til greiðslu—
dags, og málskostnaði að skaðlausu.

Út af mótmælum stefnds, að greiða hina umstefndu

528

skuldarupphæð vegna þess, að hann enginn viðskipti hafi
haft við skjólstæðing stefnanda, annað en það, að hann
haustið 1926 hafi unnið við fyrrgreinda verzlun, og
fengið þá vinnu greidda i vörum og peningum, hefir stefn-
andi lagt fram í málinu reikning yfir viðskipti stefnds, er
sýnir skuld hans 1. jan. 1925, kr. 1236,75, og er sama upp—
haeð færð stefndum til skuldar 1. jan. 1926, en i septbr. og
oktbr. það ár eru stefndum í greindum reikningi færðar
kr. 127,26 fyrir vinnu við slátrun, en úttekt hans nemur
þá kr. 23,43 fyrir kjöt og hausa, og eru stefndum þá
greiddar í peningum kr. 103,13, en mismunurinn, 70 aur-
ar, kemur samkvæmt reikningnum til frádráttar hinni
eldri skuld, sem þá verður kr. 1236,05 í stað kr. 1236,75,
og mætti líta svo á, að þessir 70 aurar séu greiðsla upp i
hina eldri skuld, er sýndi viðurkenningu stefnda á henni
i heild sinni, en hann neitar að hafa haft nokkur önnur
viðskipti við skjólstæðing stefnanda en fyrr greinir,
haustið 1926, og heldur því fram, að hér hafi aðeins ver-
ið um kontant viðskipti að ræða. — Neitar stefndur þvi,
að skulda fyrrgreindar kr. 1236,75, og krefst hann sýkn-
unar af öllum kröfum stefnanda og að honum verði
greiddur ríflegur málskostnaður.

Stefnandinn hefir upplýst, að ofangreind skuld kr.
1236,75 stafi af viðskiptum stefnds við verzlunina „Fram-
tiðina“ á Seyðisfirði, er átt hafi Zöllner, en sem árið
1921 eða 1922 hafi runnið, ásamt öðrum verzlunum hans,
inn i verzlun skjólstæðings stefnanda, og hefir stefndur
eigi undir rekstri málsins mótmælt að svo hafi verið, en
hann mótmælir kröfunni sem fyrndri, lögum samkvæmt,
og að kröfu þessari sé á nokkurn hátt blandað við fyrr
umrædd kontant viðskipti hans við verzlun þá, er nú gerir
kröfuna.

Það verður nú að álíta svo, að viðskiptin haustið
1926, er að framan greinir, hafi verið uppgerð út af fyrir
sig, þrátt fyrir hina vangreiddu 70 aura, er fyrr greinir,
og að oftgreind skuldarupphæð, kr. 1236,75, verði því að
skoðast sem fyrnd orðin gagnvart stefndum, og því beri
að sýkna hann af kærum og kröfum stefnanda í máli
þessu, en málskostnaður virðist eftir atvikum eiga að
falla niður.

529

