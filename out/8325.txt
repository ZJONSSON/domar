Mánudaginn 1. júní 1931.
Nr. 32/1930. Jón Sveinsson (Jún Ásbjörnsson).
gegn
Ingigerði Danivalsdóttur
(Guðm. Ólafsson).

Bætur fyrir ráðsp j öll.

Dómur bæjarbings Reykjavíkur 27.
f e b r. 1 9 3 0 : Stefndur, Jón Sveinsson, greiði stefnöndu,
Ingigerði Danivalsdóttur, kr. 1500,00 með 5% ársvöxtum
frá 22. marz 1929 til greiðsludags og kr. 175,00 í máls—
kostnað, innan fimmtán daga frá lögbirtingn dóms þessa,
að viðlagðri aðför að lögum.

Dómur hæstaréttar.

Stefnda í máli þessu, Ingigerður Danivalsdóttir,
hefir fengið gjafvörn og sér skipaðan talsmann í
hæstarétti.

Áfrýjandí, hefir lagt fram í hæstarétti nokkur
ný skjöl, en með skjölum þessum og öðru, sem
fram er komið af hans hálfu í málinu, hefir hann
eigi sannað, að hann hafi slitið festum við stefndu
á öndverðu árinu 1927, svo sem hann hefir hald—
ið fram undir rekstri málsins. Verður þvi eigi lit-
ið svo á, að heimild stefndu til málshöfðunarinn-
ar hafi verið fyrnd samkvæmt 5. gr. í lögum nr.
39 frá 27. júní 1921, þegar málið var höfðað. Og
með þvi að fallizt verður einnig að öðru leyti á á-
stæður hins áfrýjaða bæjarþingsdóms og eigi verð-
ur álitið að bæturnar stefndu til handa fyrir ráð—
spjöllin séu of hátt metnar af héraðsdónmranum,
þótt tillit sé tekið til þess, að áfrýjandi hafði áður
en málið var höfðað greitt stefndu, til framfæris
henni og barninu, nokkur hundruð krónur umfram
áfallin skyldumeðlög með barninu og barnsfarar-

187

og legukostnað, þá ber að staðfesta dóminn með
skírskotun til þess, sem þar er tekið fram.

Áfrýjanda ber að greiða málflutningskaup hins
skipaða talsmanns stefndu í hæstarétti, er ákveðst
120 kr., en um annan málskostnað stefndu i hæsta-
rétti er eigi að ræða.

Því dæmist rétt vera:

Hinum áfrýjaða bæjarþingsdómi skal ó—
raskað.

Áfrýjandinn, Jón Sveinsson, greiði kaup hins
skipaða talsmanns stefndu i hæstarétti, mál-
flutningsmanns, Guðmundar Ólafssonar, 120
kr.

Dóminum ber að fullnægja að viðlagðri að-
för að lögum.

Forsendur hins áfrýjaða dóms hljóða svo:

Mál þetta er, eftir árangurslausa sáttnmleitun, höfðað
fyrir bæjarþingínu með stefnu, útgefinni 26. marz s. 1., 'af
Ingigerði Danivalsdóttur hér i bæ gegn Jóni Sveinssyni,
kaupmanni her í bænum, til greiðslu skaðabóta vegna
festaslita, að uphæð kr. 2500,00 með 5% ársvöxtum frá
sáttakærudegi 22. marz s. 1. til greiðsludags og málskostn-
aðar a'ð skaðlausu.

Málavexti tjáir stefnanda þá, að síðari hluta vetrar
árið 1925 hafi hún trúlofazt stefndum í máli þessu, er á
Þeim tima hafi átt heima ásamt henni i Ófeigsfirði í
Strandasýslu, og hafi þau birt trúlofun sína með því að
skiptast á hringum á þriðja í páskum árið 1926. Kveðst
stefnanda hafa orðið þunguð af völdum festarmanns sins
(stefnds) og alið honum son, hinn 14. janúar 1927, en
giftingu hafi verið frestað um óákveðinn tíma vegna fjár-
hagsörðugleika stefnds. Vorið 1928 kveðst stefnanda hafa
komið hingað til bæjarins til þess að hitta stefndan og

188

hafi hún húizt við því, að giftast honum þá um vorið, en
þegar hingað kom kveður hún steindan hafa slitið fest—
unum, algerlega að ástæðulausu. Hefir hún nú höfðað mál
þetta á hendur steindum til greiðslu skaðabóta fyrir ráð-
spjöll eftir 6. gr. laga nr. 30, frá 27. júní 1921, og telur hún
hina umstefndu upphæð hæfilegar bætur.

Stefndur hefir mótmælt kröfum stefnöndu og krafizt
þess aðallega, að verða algerlega sýknaður af þeim og að
honum verði tildæmdur hæfilegur málskostnaður eftir
mati réttarins. Til vara hefir hann mótmælt skaðabóta-
upphæðinni, sem allt of hárri.

Það er nægilega upplýst í málinu, enda verður það og
að teljast viðurkennt af stefndum, að um festar hafi ver-
ið að ræða milli hans og stefnöndu og hann hefir ekki
haldið því fram, að þunginn hafi verið kominn undir áð-
ur en festar stofnuðust. Hinsvegar hefir stefndur staðhæft
og byggt sýknukröfuna á því í fyrsta lagi, að málshöfðunar-
heimildin hafi verið fyrnd, eftir 5. gr. áðurgreindra laga
þegar mál þetta var höfðað, með þvi að hann hafi til-
kynnt stefnöndu i áhyrgðarbréfi frá Berlin snemma á ár-
inu 1927, að festunum væri slitið og hafi því verið lið-
in tvö ar frá festaslitum, er málshöfðun fór fram. Í öðru
lagi telur stefndur, að festarslitin hafi ekki valdið stefn-
öndu neinum ráðspjöllum, þar sem hún hafi verið ekkja,
er þau trúlofuðust og átti þrjú ung börn frá fyrra hjóna-
bandi.

Stefnandzi hefir mótmælt eindregið sýknukröfum
stefnds og fullyrt, að ekki hafi verið minnst einu orði á
festaslit i áðurgreindu bréfi stefnds, en bréfið kveður hún
vera glatað, svo ekki sé hægt að leggja það fram.

Það verður nú að fallast á það hjá stefnöndu, að sönn-
unarbyrðin fyrir því, hvenær festunum hafi verið slitið,
hvíli á stefndum, þar sem hann byggir rétt sinn á því
atriði.

Nú er það upplýst, að stefndur endurseudi stefhöndu
steinhring, er hún hafði gefið honum, snemma á árinu
1927, og ennfremur, að hún endursendi honum peninga
(kr. 500,00), er hann sendi henni til heilsubótar frá Siglu—
firði síðla sumars sama ár. Telur stefndur, að þessi atr-
iði i sambandi við það, að engin ástabréf hafi farið milli
hans og stefnöndu eftir áramót 1927—1928 séu næg sönn-

189

un þess, að festunum hafi verið slitið á þeim tíma, sem
hann hefir haldið fram. Hinsvegar er það upplýst í mál—
inu, að stefndur heimsótti stefnöndu og var við skírn
sonar þeirra vorið 1927 eða eftir að hann telur sig hafa
slitið festunum, og þykir það benda til þess, að þær hafi
enn staðið þrátt fyrir gagnstæða staðhæfingu steinda.
Þá þykir og peningasending stefnds til stefnöndu sumarið
1927 benda til hins sama. Ennfremur hefir stefnanda hald-
ið því fram, að ástarbréf hafi farið milli hennar og stefnds
árið 1927, en þau séu nú glötuð og því ekki haegt að leggja
þau fram.

Að öllu þessu athuguðu þykir ekki nægilega sannað,
að stefndur hafi slitið festunum á þeim tima, sem hann
hefir haldið fram, né heldur þykja nægilegar likur fram-
komnar fyrir því að svo hafi verið, til þess að láta það
atriði vera komið undir aðildareiði. Verður því sú sýknu-
ástæða stefnds, að málshöfðunarheimildin hafi verið fall-
in niður, er málið var höfðað, ekki tekin til greina.

Að því er snertir þá, sýknuástæðu stefnds, að stefnanda
hafi ekki orðið fyrir neinum ráðspjöllum vegna þungans
og festaslítanna, þá verður heldur ekki á hana fallizt. Það
er alkunnugt, að barneign utan hjónabands bakar barns-
móður að minnsta kosti um nokkurt skeið álitshnekki, og
dregur úr möguleikum hennar til þess að giftast, og i því
sambandi skiptir ekki verulegu máli hvort barnsmóðir
hefir verið gift áður eða ekki.

Samkvæmt framansögðu og með þvi að stefndur hefir
ekki gefið stefnöndu nokkra sök á festarslitunum, þykir
verða að taka kröfu hennar um skaðabætur fyrir ráðspjöll
til greina og álítast þær eftir atvikum hæfilega ákveðnar
kr. 1500,00, meðal annars með tilliti til þess, að stefndur
hefir haldið því fram i málinu og því ekki verið mótmælt.
að hann sé algerlega eignalaus og hafi atvinnu, er gefi
aðeins af sér nægilegt til framfæris honum einum.

Undir rekstri málsins hefir stefndur lagt fram reikning,
að upphæð kr. 1800,00 yfir peninga og vörur, er hann
kveðst hafa látið stefnöndu í té, bæði á meðan á festu“-
um stóð og eins eftir að þeim var slitið. Telur hann, að
kr. 1000,00 af þeirri upphæð sé hæfileg meðgjöf með barni
þeirra í tvö ár, en hefir hinsvegar krafizt, að eftirstöðvar“-
ar kr. 800,00 komi til frádráttar frá þeirri upphæð, er

190

hann kynni að verða dæmdur til að greiða stefnöndu í
skaðabætur.

Stefnanda hefir nú eindregið mótmælt þessari kröfu
stefnds, en þar sem ekki er upplýst, að það sem stefnd-
ur hefir látið henni i te' samkvæmt reikningnum hafi ver-
ið nokkrum skilyrðum hundið af hans hálfu, er eðlileg»
_ast að líta svo á eins og stefnanda hefir haldið fram, að
það af uphæðinni, sem ekki er hægt að skoða sem með—
gjöf með barni þeirra og barnsfararkostnað, hafi verið
gjöf til hennar og barnsins, og verður þá frádráttarkrafa
stefnds heldur ekki tekin til greina.

Eftir þessum úrslitum og öllum malavöxtum þykir
hæfilegt að stefndur greiði stefnöndu kr. 175,00 i máls-
kostnað.

