Laugardaginn 20. júní 1931.
Nr. 73/1930. Valdstjórnin (Pétur Magnússon)

gegn
Georg Genuttis (Jón Ásbjörnsson).

Sýknun af kæru um botnvörpuveiðabrot.

Dómur lögregluréttar Vestmannaeyja 94
jú ni 1 9 3 0: Kærði, Georg Genuttis, á að greiða sekt til
Landhelgissióðs Íslands, kr. 16000,00, innan fjögra vikna.
En fáist sektin ekki greidd ber kærða að afplána hana með
SV.» mánaða einföldu fangelsi. Ennfremur skulu öll veiðar-
færi, þar með taldir dragstrengir, svo og allur afli innan-
borðs i togaranum B. X. 176, Bredeheck, frá Bremerhaven
vera upptækt og andvirðið renna í sama sjóð. Svo greiði
kærði og allan kostnað málsins, sem orðinn er og verður.

Dóminum að fullnægja með aðför að lögum.

Dómur hæstaréttar.

Í hæstarétti hefir meðal annara gagna verið lagð—
ur .fram sjóuppdráttur, er forstöðumaður stýri-
mannaskólans hefir markað á miðanir og mæl—
ingar varðskipsins og sýnir uppdráttar þessi stað
þann, er kærði nam staðar á með botnvörpu úti,
stað varðskipsins á ýmsum tímum og miðunar-
linur varðskipsins til skips kærða, þar á meðal
miðunarlinuna kl. 17,05, en þá var skip kærða
næst landi og innan við linu þessa, án þess upplýst

203

sé hve langt innan við hana skip kærða var. Á upp-
drætti skólastjórans liggur þessi miðunarlina að
nokkru leyti innan og að nokkru leyti utan land-
helgíslínunnar, svo sem hún hefir verið dregin
fram að árinu 1928 og með þvi að bugða sú, er
gengur inn í landið austan við Ingólfshöfða, getur
ekki talizt flói, fjörður eða vík, er eigi heimild til
að draga landhelgislínuna á þessum stað á þann
hátt, er hún hefir verið mörkuð á sjóuppdrættí
þeim, er lagður var fram í lögregluréttinum .

Af skýrslu varðskipsforingjans og öðrum upp-
lýsingum, er fengizt hafa um stefnu kærða út frá
landinu, verður það ekki raðið með neinni vissu,
hvar kærði hefir verið staddur við miðunarlínuna
kl. 17,05, og þar sem það eigi er útilokað, að hann
hafi verið svo austarlega, að hann þá hafi verið
þrjár sjómílur frá landi, þykir eigi vera fengin
örugg sönnun fyrir því, að kærði'hafi i umrætt
skipti verið að botnvörpuveiðum i landhelgi, og
verður því að sýkna hann af kæru valdstjórnar—
innar í máli þessu og leggja allan kostnað sakar—
innar á almanna fé, þar með talin málflutnings-
laun sækjanda og verjanda í hæstarétti, er ákveð-
ast 100 kr. til hvors.

Því dæmist rétt vera:

Kærði, Georg Genuttis, á að vera sýkn af
kæru valdstjórnarinnar í máli þessu og á upp-
tekt afla og veiðarfæra í skipi hans B. X. 176.
Bredebeck frá Bremerhaven, að falla niður.

Allur kostnaður sakarinnar í héraði og
hæstarétti greiðist úr ríkissjóði, þar með talin
málflutningslaun sækjanda og verjanda i

204

hæstarétti, málflutningsmannanna Péturs
Magnússonar og Jóns Ásbjörnssonar, 10 kr. til
hvors.

Forsendur hins áfrýjaða dóms hljóða svo:

Mál þetta er höfðað af hálfu hins opinbera gegn Georg
Genuttis, skipstjóra á botnvörpungnum B X 176, Brede-
beCk frá Bremerhaven, fyrir að hafa brotið lög um hann
gegn botnvörpuveiðum. Botnvörpungurinn var tekinn af
varðskipinu „Ægir“, sem kom að austan og hélt vestur
með Tvískerjum.

Um ferðir togarans verður ekkert vitað, nema eftir
hans eigin sögusögn, fyrr en kl. 17.05, að varðskipið sá
hann. En geta má þess, að í skýrslu skipherrans, sem lögð
hefir verið fram í réttinum, er talið, að kærði hafi sagt
skipherra á hvaða miði hann hafi veitt áður en hans varð
vart af varðskipinu, og að hann hafi ennfremur skýrt svo
frá, að vegalengdina hafi hann farið á 2,45 kl. stundum
með fullri ferð. En kærði kannaðist ekki við það fyrir
réttinum, að hann hafi farið leiðina á þessum tíma.

Það má telja sannað í málinu, að kærði hafi, þegar að
varðskipið mældi hann kl. 17,05, verið inni á landhelgis»
svæðinu, því kærði hefir engum mótmælum hreyft gegn
þessari mælingu eða skýrslu varðskipsins um þetta at-
riði, en samkvæmt skýrslunni var botnvörpungurinn mið-
aður fyrir innan linu merkta I á uppdrættinum, rskj. nr.
2, en þessi lína liggur alstaðar fyrir innan landhelgislin-
una, þá er og upplýst í málinu, að kærði var með vörp—
una úti kl. 18,05, þegar varðskipið kom að honum.

Kærði getur nú þá skýrslu um hreyfingar sínar og at—
hafnir umræddan klukkutima, áður en varðskipið kom
að honum, að hann hafi komið frá Tviskeri, en um þær
slóðir var hann að veiðum, með stefnu til N.V., en kl. 6,
enskur tími, snéri hann til NA. til A. og átti þá tal við
annað fiskiskip og hélt því næst til S.S.V. til boju þeirrar.
sem merkt er á uppdrættinum með blýant, sem b. Fram
hjá þessari boju sigldi hann kl. BAO og hélt í suður frá
henni % sjómílu; stöðvaði vélina þar og kastaði út vörp-
unni í áttina S.S.V. til boju c, sem er að sögn kærða rétt

205

hjá þeim stað, sem varðskipið mældi hann kl. 6,07, eftir
íslenzkum tíma.

Kærði hefir borið, að hann hafi kastað vörpunni kl.
6,55 eftir enskum tíma og stöðvað skipið í 6—8 mínútur.
og eins og kom fram í prófunum, var skipstjóri að toga
þangað til varðskipið kom að skipi hans. Þessi framburð-
ur kærða um að hann hafi stöðvað skip sitt í 6—8 min—
útur, verður að skoðast sem rangur, því 8 stýrimennirn-
ir á varðskipinu og loftskeytamaður skipsins hafa allir
borið það, og staðfest með eiði sínum, að það geti ekki
átt sér stað, að skipið hafi stöðvast eða legið kyrrt í 6—8
mínútur eins og kærði heldur fram. Og þegar nú þess er
gætt, að þessi stöðvun á skipi kærðs átti að hafa skeð
aðeins um 12 mínútum áður en varðskipið kom að botn-
vörpungnum, þá lítur rétturinn svo á sem engin ástæða sé
til þess að ætla að vitnnnum hefi getað missýnzt. Enda
er upplýst að skygni var hið bezta, og öll vitnin hafa bor—
ið, að þau hafi haft nákvæmar gætur á skipi kærða allan
tímann frá því að varðskipið sá það. Eitt vitnið, 2. stýri-
maður, kom þó ekki á stjórnpall fyrr en kl. 17,17.

Um aðra stöðvun skipsins er ekki að ræða, þvi kærði
hefir borið fyrir réttinum, að hann hafi farið ýmist með
hægri eða hálfri ferð, en aðeins farið fulla ferð aftur á
bak og áfram um leið og hann kastaði. Nú hefir kærði
skýrt svo frá, að hann geti ekki kastað út vörpunni án
þess að stöðva skipið, og þykir því enginn vegur til þess,
að ætla annað, en að skip kærða hafi verið með vörpuna
úti alla leið frá því varðskipið sá það fyrst, en eins og
tekið hefir verið fram áður, þykir mega ætla það sann-
að, að kærði hafi verið í landhelgi, þar sem varðskipið
sá það í fyrstu, þegar 1. mæling var tekin.

Rétturinn athugar, að kærði hefir borið, að skip .hans
gangi 3 sjómílur á klukkutímanum með vörpu, en þar sem
ætla má, að kærði hafi haldið út frá landi allan tímann
með fyllstu ferð, eftir því, sem við var komið, þykir þessi
framburður um gang skipsins ekkert aðalatriði, eftir því,
sem hér stendur á. Þá athugan rétturinn, að upplýst er,
að kærði hafi heyrt viðvörunarskot varðskipsins áður en
hann kastaði vörpunni, eftir hans skýrslu, en það fyrir
sig þykir mjög óeðlilegt, að nokkur skipstjóri kasti vörpu
í nánd við landhelgina eftir að varðskipið hefir skotið

206

viðvörunarskoti, og það enda þótt skotið hafi átt við eða
verið beint að öðru skipi eins og kærði heldur fram.

Loks þykir kærði tæplega hafa gert eðlilega grein fyrir
því hvers vegna hann hafi búlkað veiðarfærin, eins og
hann hefir skýrt frá í réttinum.

Samkvæmt framanskráðu þykir næg sönnun fengin fyrir
því, að kærði hafi togað inn á landhelgissvæðinu og þannig
gerzt brotlegur gegn 1. gr, laga um hann gegn botnvörpu-
veiðum, nr. 5, 18. mai 1920.

Með dómi Iögregluréttar Vestmannaeyja 18. apríl 1928
var kærði dæmdur í 12500 króna sekt fyrir samskonar
brot, og verður að taka tillit til þessa við sektarákvörðun-
ina. Þá kemur og til álita, hvort hann skuli dæmdur til
fangelsishegningar samkv. 5. gr. nefndra _laga.

Rétturinn er þeirrar skoðunar að ekki beri að láta
fangelsishegninguna koma til greina nema í þeim tilfell—
um þar sem örugg vissa er fengin fyrir því, að skipið hafi
farið í upphafi inn á landhelgissvæðið með vitund og vilja
skipstjóra, en um þetta liggja engar upplýsingar fyrir i
málinu. Þykir því í þetta sinn mega sleppa kærða við
fangelsishegningu.

Sekt sú, er kærða ber að greiða, þykir með hliðsjón af
að gildandi gullgengi krónunnar er kr. 81,79, hæfilega
ákveðin kr. 16000,00, sem greiðist innan fjögra vikna. en
afplánist með 8'A» mánaðar einföldu fangelsi fáist hún
ekki greidd.

Sektin rennur i Landhelgissjóð Íslands. Auk þess skulu
öll veiðarfæri þar með taldir dragstrengir svo og allur afli
innan borðs í áðurnefndum togara, Bredebeck, vera upp—
tækt og andvirðið renna í sama sjóð. Auk þess greiði
kærði allan kostnað málsins, sem orðinn er og verður.

207

