Mánudaginn 20. júní 1932.
Nr. 23/1932. Árni Sigfússonætefán Jóh. Stefánsson)
gegn
Stefáni Árnasyni (Guðm. Ólafsson).
og bæjarfógeta Kr. Linnet. (Enginn).

Ómerking uppboðs.
Uppboðsgerðir Vestmannaeyja 29. ágúst 1931.

Dómur hæstaréttar.

Með bréfi, dags. 28. dez. 1930, krafðist stefndi,
Stefán Árnason, sem umboðsmaður Páls Magnús—
sonar, f. h. Kaupfélags Héraðsbúa, að fjárnám yrði
gjört hjá áfrýjanda til lúkningar dómskuld á hend-
ur honum, að upphæð 623 kr. 70 a., að meðtöldum
áföllnum vöxtum og kostnaði samkvæmt dómi
gestaréttar Suður-Múlasýslu 20. nóv. 1930. Var fjár-
námsbeiðni þessi tekin til meðferðar i fógetarétti
Vestmannaeyjakaupstaðar 26. ágúst f. á., og vísaði
áfrýjandi þá á í fjárnámið dómkröfu, er hann átti
á hendur Sigurði nokkrum Ingimundarsyni, sam—
kvæmt dómi aukaréttar Vestmannaeyja, gengnum
4. maí f. á., að upphæð 4836 kr. 36 a'., og var fjár-
námið gjört í dómkröfu þessari ásamt vöxjtum,
en þremur dögum eftir að fjarnám þetta fór fram,
eða þ. 29. ágúst f. á. voru ýmsar vefnaðarvörur seld-

706

ár á opinberu uppboði í Vestmannaeyjum eftir
kröfu stefnda Stefáns Árnasonar, og lét hann á því
uppboði einnig bjóða upp og selja fyrrgreinda
dómkröfu áfrýjanda og varð sjálfur hæstbjóðandi
að henni fyrir 50 kr., og fór sala þessi fram, án
þess nokkuð hefði verið auglýst um að selja ætti
dómkröfuna á uppboðinu eða áfrýjandi verið að-
varaður um það.

Uppboði þessu að því er snertir söluna á dóm-
kröfu áfrýjanda hefir nú áfrýjandi skotið til hæsta-
réttar með stefnu, dags. 8. febr. þ. á., og er málið
skyldi flutt í hæstarétti 29. apríl þ. á., var mætt af
hálfu áfrýjanda og stefnda, Stefáns Árnasonar, en
af hálfu uppboðsráðanda, bæjarfógeta Kristjáns
Linnet, sem stefnt hefir verið til ábyrgðar, mætti
enginn og hefir málið því verið flutt skriflegafyrir
hæstarétti samkvæmt 38. gr. hæstaréttarlaganna.

Áfrýjandi hefir krafizt þess, að framangreint
uppboð verði ómerkt að því, er snertir söluna á
dómkröfu áfrýjanda á hendur Sigurði Ingimund-
arsyni, og að báðir hinir stefndu verði in solidum
dæmdir til að greiða málskostnað í hæstarétti.

Af hálfu Stefáns Árnasonar hefir það verið við—
urkennt, að uppboðið á dómkröfunni hafi eigi
verið auglýst lögum samkvæmt og er því ómerk-
ingarkröfunni ekki mótmælt, en hann hefir kraf-
izt sýknunar af málskostnaðarkröfu áfrýjanda og
byggir það á því, að áfrýjun uppboðsíns hafi ver-
ið óþörf, þar sem dómkrafan hafi að hans tilhlut-
un þ. 2. marz þ. á. verið seld á öðru uppboði að
undangenginni lögmætri auglýsingu, og sé fyrra
uppboðið þar með fallið úr gildi.

Svo sem sagt hefir verið var umrædd dómkrafa
seld á uppboðinu 26. ágúst f. á., án þess nokkuð

707

hefði verið auglýst um sölu hennar og án þess á-
frýjandi væri aðvaraður um að salan ætti fram að
fara, og verður því samkvæmt kröfu áfrýjanda að
ómerkja uppboðið að því er snertir sölu dömkröf—
unnar.

Viðvíkjandi málskostnaðarkröfu áfrýjanda á
hendur uppboðsráðandanuln, bæjarfógeta Kristjáni
Linnet, athugast, að lögum samkvæmt hvílir engin
skylda á uppboðsráðanda til að auglýsa eða sjá
um auglýsingu Iausafjáruppboða, nema uppboðs-
beiðandi krefjist þess. Og þar sem nú skjöl máls-
ins bera þess engan vott, að þess hafi verið krafizt,
að hinn stefndi uppboðsráðandi auglýsti uppboð
það, er hér ræðir um, verður að sýkna hann af
inálskostnaðarkröfu áfrýjanda. En hinsvegar get—
ur það ekki leyst stefnda, Stefán Árnason, undan
skyldu til að greiða málskostnað, að hann á ný
lót selja (lómkröfuna á öðru uppboði: er fer fram
gegn mótmælum áfrýjanda eftir að áfrýjunar—
stefnan í máli þessu var gefin út, og verður því að
dæma hann til að greiða áfrýjanda málskostnað
fyrir hæstarétti, er ákveðst 150. kr.

Því dæmist rétt vera:

Uppboð það, er fram fór i uppboðsrétti
Vestmannaeyja þ. 29. ágúst 1931, á að vera 6—
merkt að því er snertir sölu á fyrrgreindri
dómkröfu á hendur Sigurði Ingimundarsyni.

Stefndi, Stefán Árnason, greiði áfrýjanda,
Árna Sigfússyni, 150 kr. i málskostnað fyrir
hæstarétti að viðlagðri aðför að lögum.

708

