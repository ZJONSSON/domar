Föstudaginn 15. apríl 1932.
Föstudaginn 15. apríl 1932.

Nr. 74/1931. L. Fjeldsted, f. h. eigenda s/s Havtor
(Th. B. Líndal)
gegn
Mjólkurfélagi Reykjavíkur
(Jón Ásbjörnsson).
og J. Þorsteinsson & Co. (Enginn).

Farmsendara talið skylt, samkvæmt ákvæðum
farmsamnings, að greiða tilfallinn kostnað við út—
skipun vöru.

Dómur sjáréttar Reykjavíkur 24. jan. 1931: Stefndu.
Mjólkurt'élag Reykjavíkur og J. Þorsteinsson & Co., skulu
sýkn af kröfu stefnanda, L. Fjeldsted, f. 11. A/S Havtnr.
eiganda s/s „Havtor“ frá Oslo í þessu máli. Stefnandi
greiði stefndu málskostnað með 60 kr. innan þriggja sól—
arhringa frá lögbirtingu dóms þessa að viðlagðri aðför
að lögum.

562

Dómur hæstaréttar.

Þegar mál þetta skyldi flutt í hæstarétti var að-
eins mætt þar af hálfu annars varnaraðiljans,
Mjólkurfélags Reykjavíkur. Hefir málið því verið
flutt skriflega samkv. 38. gr. hæstaréttarlaganna, og
er dæmt samkv. N. L. 1—4—32 og 2. gr., tilsk. 3. júni
1796, en báðir aðiljar hafa aflað sér novaleyfis
og lagt ný skjöl og skilríki fram hér í réttinum.

Með farmsamningi, dags. 3. maí 1929, milli eig—
enda s/s Havtor annarsvegar sem framflytjanda,
og hinsvegar Mjólkurfe'lags “Reykjavíkur og firm-
ans J. Þorsteinsson & Co., sem farmsendara, tóku
farmflytjendur að sér að flytja með skipi sínu s/s
Havtor um 800 smálestir af sementi og um 200
standard af timbri frá Slemmestad og Ronneby til
Reykjavíkur. Farmsamningur þessi er gerður á
prentað eyðublað af svonefndum Gencon farm-
samningi og er svofellt ákvæði í 5. gr. hans: „Cargo
to be brougth alongside in such a manner as to
enable vessel to take the goods vith her own tackle
. . . . Cherterers to procure and pay the—necessary
men on shore or onboard the lighters to do the work
there, vessel only heaving the cargo onboard.

Með gögnum þeim, sem fram eru komin í mál-
inu, að nokkru leyti eftir að hinn áfrýjaði dómur
var kveðinn upp, má telja það sannað, að þegar
s/s Havtor kom til Rounehy til að taka þar við
timbrinu, þá lagði firma það, er afhenti timbrið
til flutnings, ekki til menn til þess að vinna á
bryggjunum að því að koma timbrinu fyrir í vind-
um skipsins, að skipstjórinn hinn 17. maí 1929
bréflega benti firmanu á hin tilvitnuðu ákvæði
farmsamningsins og mótmælti því, að kostnaður

563

af vinnu þessari félli á útgerð skipsins, að firmað
eigi sinnti þeim bendingum og að útgerðin varð að
greiða hina umstefndu upphæð í verkalaun fyrir
þessa vinnu. Verður að fallast á þá skoðun áfrýj—
anda, að samkvæmt hinu tilvitnaða ákvæði farm—
samningsins, hafi farmsendara verið skylt að sjá
um og kosta þessa vinnu og að farmflytjandi því
eigi rétt á því, að farmsendendur endurgreiði sér
þessa upphæð. Mjólkurfélag Reykjavíkur hefir
haldið því fram, að sér beri eigi skylda til að end—
urgreiða upphæð þessa, þar sem hún stafi aðeins
frá útskipun timbursins, sem eigi hafi verið sín
eign heldur eign hins farmsendarans J. Þorsteins-
son & Co. eins. En með því að báðir hinir stefndu
hafa undirritað farmsamninginn sem farmsendar-
ar án þess að gjöra að þessu leyti nokkra takmörk—
un á ábyrgð sinni gagnvart farmflytjanda, þá á
farmflytjandi rétt á að ganga að þeim báðum iu
solidum um endurgreiðslu á fé þessu og skerðir
það að engu þann rétt hans, að skipstjóri hvorki
ritaði fyrirvara um endurgreiðslu þessa á farm-
skirteinið yfir timbrið né gerði hana að skilyrði
fyrir afhendingu þess á ákvörðunarstaðnum. Með
því ennfremur, að vaxtakröfu áfrýjanda hefir eigi
verið mótmælt, verður að breyta hinum áfrýjaða
dómi á þá leið, að stefndu séu in solidum skyldir
til að greiða áfrýjanda hina umstefndu upphæð,
490,77 sænskar krónur ásamt 5% ársvöxtum frá
22. maí 1929 til greiðsludags. Með tilliti til þess
hversu ófullnægjandi upplýsingar lágu fyrir sjó-
dómi af áfrýjanda hálfu, þykir rétt, að málskostn-
aður 1' sjódómi falli niður, en málskostnað í hæsta-
rétti greiði stefndu áfrýjanda in solidum með 200
krónum.

564

Þvi dæmist rétt vera:

Stefndu, Mjólkurfélag Reykjavíkur og J.
Þorsteinsson & Co., greiði in solidum áfrýj—
anda, Lárusi Fjeldsted, f. h. eigenda s/s Hav-
tor, sænskar krónur 490,77 með 5% ársvöxt-
um frá 22. maí 1929 til greiðsludags.

Málskostnaður í sjódómi falli niður, en
málskostnað í hæstarétti greiði stefndu a—
frýjanda in solidum með 200 krónum,

Dómi þessum skal fullnægja með aðför að
lögum.

Forsendur hins áfrýjaða dóms hljóða svo:

Með skipsleigusamningi, dags. 3. maí 1929, tóku stefndu,
firmun, Mjólkurfélag Reykjavíkur og J. Þorsteinsson &
Co., s/s Havtor frá 0510 á leigu til ferðar hingað til lands
frá Slemmestad og Rönneby. Í Rönneby kveður stefnandi
L. Fjeldsted, f. h. A/S Havtor, eiganda s/s Havtor, að skip-
stjórinn hafi orðið að greiða kr. 490,77 sænskar fyrir út.
skipun, er leigutakar skipsins eigi að greiða samkvæmt 5.
gr. skipsleigusamningsins, og hefir stefnandi, með sjódóms-
kæru, dags. 12. apríl f. a., krafizt þess, að stefndu verði.
dæmdir til að greiða téða upphæð ásamt 5% ársvöxtum
frá 17. maí 1929 til greiðsludags og málskostnað að skað-
lausu með kr. 90,50.

Með því að enginn reikningur hefir verið lagður fram
í málinu, er sýni í hverju þessi útgjöld hafi verið fólgin,
né heldur kvittun, er sýndi að upphæðin hafi verið greidd,
krefjast stefndu sýknu og sér dæmdan málskostnað. Stefn-
andi kveðst hafa gert ítrekaðar tilraunir til þess að fá
þessa reikninga en árangurslaust. Reikningar eða kvitt—
anir hafa ekki fundizt, hvorki hjá eigendum skipsins og
útgerðarmönnum né umboðsmönnum þess hér. Samkvæmt
þessum málavöxtum þykir verða að taka sýknukröfu
stefndu til greina og tildæma þeim málskostnað, sem þyk—
ir hæfilega ákveðinn 60 kr.

565

