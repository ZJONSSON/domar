Mánudaginn 16. marz 1931.
Mánudaginn 16. marz 1931.

Nr. 4/1931. Bæjargjaldkeri Reykjavíkur, f. li.
bæjarsjóðs (Guðm. Ólafsson)
gegn
Det Bergenske Dampskibsselskab
(Theódór B. Líndal).

Útsvar.

Úrskurður fógetaréttar Reykjavíkur
2. maí 1930: Hin umbeðna/lögtaksgerð skal ekki ná
fram að ganga.

Dómur hæstaréttar.

Við framhaldsniðurjöfnun útsvara i Reykjavik i
maímánuði 1928 var hinu stefnda gufuskipafélagi
gert að greiða 2500 kr. útsvar til Reykjavíkur, og
er stefndi neitaði að greiða gjald þetta krafðist hæj-
argjaldkeri Reykjavikur, að útsvarið væri tekið
lögtaki, en með úrskurði, uppkveðnum 2. maí f. á.,
neitaði fógetinn að framkvæma lögtakið.

Þessum úrskurði hefir áfrýjandi skotið til hæsta—
réttar með stefnu, dags. 6. jan. þ. á., að fengnu á-
frýjunarleyfí, útgefnu 16. dezhr. næst á undan.
Krefst áfrýjandi þess, að úrskurður þessi verði úr
gildi felldur og fógetinn skyldaður til að fram-
kvæma hið umbeðna lögtak, svo og að stefndi verði
dæmdur til málskostnaðargreiðslu, Stefndi krefst
þess hinsvegar, að fógetaréttarúrskurðurinn verði

99

staðfestur og áfrýjandi dæmdur tilað greiða máls-
kostnað fyr—ir hæstarétti.

Svo sem kunnugt er, heldur hið stefnda gufu-
skipafe'lag uppi föstum áætlunarferðum milli Nor-
egs og Íslands með tveimur skipum með endastöð
hér í Reykjavik, og hefir það í þessu skyni fastan
afgreiðslumann hér í bænum, er sér um innheimtu
farmgjalda fyrir félagið og útvegar þvi flutning
héðan á fólki og farangri. Eru aðiljar sammála um
það, að afgreiðslumaðurinn sé ekki þjónn félags-
ins heldur framkvæmi hann þessi störf í þágu þess
að öllu leyti sem sjálfstæður atvinnurekandi og á
eigin ábyrgð og kostnað gegn ákveðnu hundraðs—
gjaldi af flutningsgjaldi til og frá Reykjavik, en
hinsvegar beri hann allan kostnað af mannahaldi
við afgreiðsluna og leggi til á eigin kostnað húsnæði
til skrifstofuhalds og vörugeymsluhús, hann annist
og uppskipun og útskipun á flutningi með skipum
félagsins á eigin ábyrgð og kostnað, og sé þessi
starfsemi afgreiðslumannsíns félaginu óviðkom—
andi.

Samkvæmt þessum upplýsingum hefir félagið
ekki umráð yfir neinni fasteign hér í bænum, er
það notar við atvinnurekstur sinn og rekur yfir—
leitt ekki aðra atvinnu hér en að flytja hingað og
héðan fólk og farm. Þannig lagaður atvinnurekst—
ur getur ekki talizt heimilisföst atvinnustofnun hér
í bænum, enda hefir félagið ekki verið talið skra—
setningarskylt samkvæmt lögum nr. 77/1921. Og
með þvi að heldur ekki verður talið, að hið stefnda
gufuskipafélag hafi rekið atvinnu hér í bænum i
þeirri merkingu, er átt er við í 6. gr. B. 2 i lögum
nr. 46., 15. júni 1926 um útsvör, verður það eigi tal-
ið útsvarsskylt.

100

Að þessu athuguðu og að öðru leyti með skir—
skotun til forsenda hins áfrýjaða fógetaréttarúr—
skurðar ber að staðfesta hann.

Eftir þessum úrslitum verður áfrýjandi að greiða
stefnanda málskostnað fyrir hæstarétti, er ákveðst

250 kr.
Því dæmist re'tt vera:

Hinum áfrýj aða fógetaréttarúrskurði skal
óraskað. Áfrýjandí, bæjargjaldkeri Reykja-
vikur, f. h. bæjarsjóðs, greiði stefnda, Det Ber-
genske Dampskibsselskab, 250 kr. i málskostn—
að fyrir hæstarétti að viðlagðri aðför að lögum.

Forsendur hins átrýjaða úrskurðar hljóða svo:

Með því að „Det Bergenske Dampskibsselskab“ hefir
eigi fengizt til að greiða útsvar, að upphæð kr. 2500,00,
sem því var gert að greiða til bæjarsjóðs Reykjavíkur árið
1928, hefir bæjargjaldkeri Reykjavikur, f. h. bæjarsjóðs,
krafizt lögtaks á útsvari þessu, en félagið hefir mótmælt
því að lögtakið næði fram að ganga, og hefir ágreiningur-
inn þvi verið lagður undir úrskurð fógetaréttarins.

Gerðarbeiðandi telur útsvarsskyldu gerðarþola aðal-
lega byggjast á þvi, að gjörðarþoli hafi hér atvinnustöð
sbr. 2. mgr. 45. gr. laga nr. 77 frá 1921 um hlutafélög, sem
telja verði sem útbú frá aðalstöð félagsins í (Noregi)
Bergen.

Þessu hefir gerðarþoli neitað og telur hér muni bland-
að saman starfsemi Nic. Bjarnason, sem hefir að atvinnu
afgreiðslu á skipum gerðarþola og tilboðssöfnun með flutn-
ing með þeim. Gerðarbeiðandi hefir eigi hnekkt þeirri stað—
bætingu gerðarþola, að starfsemi Nic. Bjarnason sé alger-
lega sjalfstæöur atvinnurekstur og hetir gerðarbeiðandi
heldur eigi sýnt fram á það, að gerðarþoli hafi hér nokk-
urt útbú.

Fógetaréttnrinn getur því eigi fallizt á það, að útsvars—
skylda gerðarþola geti byggzt á þessari ástæðu.

101

Til vara hefir gerðarbeiðandi byggt kröfu sína á því, að
gerðarþoli „reki hér atvinnu í landi eða landhelgi“ sbr. 2.
gr. B. liðs 6. gr. útsvarslaganna nr. 46, frá 1926.

Gerðarþoli hefir eindregið neitað því, að hann reki he'r
atvinnu í landi, sé hér enn blandað saman starfsemi af»
greiðslumannsins Nic. Bjarnason. Að vísu er það ekki fylli-
lega upplýst fyrir fógetaréttinum, hvernig afstöðu Nic.
Bjarnason og gerðarþola hvors til annars er varið. En af
því, sem fyrir liggur í málinu, verður þá eigi annað séð en
að staðhæfing gerðarþola sé rétt í því efni, að atvinnu-
rekstur sá, sem fram fer í landi i sambandi við flutnings-
starfsemi gerðarþola, sé eingöngu rekin af Nic. Bjarnason
og þá alveg sjálfstæð atvinna hans, er eigi geti bakað gerð-
arþola útsvarsskyldu.

Þá er eftir að athuga hvort útsvarsskyldan geti byggzt
á því, að gerðarþoli reki atvinnu í landhelgi.

Gerðarþoli hefir haldið því fram, að atvinnurekstur i
landhelgi verði aðeins útsvarsskyldur, að sú stöð, sem at-
vinnan er tengd við, verði skattlögð, eða útsvar sé lagt á
skip það, sem teknanna aflar.

Með hliðsjón af 8. gr. C. lið útsvarslaganna, sem hér
kemur sérstaklega til greina, verður fógetarétturinn að
fallast á þessa skoðun.

Og þar sem ekki verður talið samkvæmt því, sem áður
er sagt, að gerðarþoli hafi hér atvinnustöð i merkingu út-
svarslaganna, getur útsvarsalagningin eigi orðið byggð á
því og síðara tilvikið kemur eigi til greina.

Útsvar það, sem lagt hefir verið á gerðarþola vegna
tekna af flutningum að og frá landi hér og strandsigling-
um, þykir þvi ekki hafa við lög að styðjast.

102

